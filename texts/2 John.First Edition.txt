1.1 ELder en pepenauit Lady, & wunnechanoh neg womonogig adt wunnamuhkuteyeuuk, kah matta webe nen, qut wame wonk neg wahteunkig wunnamuhkuteyeuuk.
1.2 Wutche wanummuhkuteyeuuk ne apehtunkqueog, kah pish k8wetomukqunan micheme.
1.3 Kitteamonteanittuonk apehtunk8k, monaneteaonk, kah wunohteaonk, wutch Godut wut8shinneat, kah wutch Lord Jesus Christut, wunnaumonuh wut8shimau ut wunnamuhkuteyeuuk, kah womonittuonganit.
1.4 Nummishe muskouanatamup, namheog nawhutch kummukkiyeumwog pomushahettit wunnamuhkuteyeuuk, neyane attumunumog ann8team8onk wutch wut8shinneat.
1.5 Kah eyeu k8wehquetumoush sonkqsk, matta onatuh wohsukkuhhumauun wuske naumatuonk: qut ne ahtauog nô waj kutchisik, k8woâmónittuonganun.
1.6 Kah yeu womonittuonk, kutásukómunnanónut wutan8team8ongash, yeu ann8team8onk neyane n8tamóg nô waj kutchissik, ne woh kuppomushaontamunnaóut.
1.7 Newutche monaog as8kekodteamoenuog petutteaog muttaohket, matta samp8og Jesus Christ peyau weyausut, yeuoh as8kekodteamoen, kah noh Antichrist.
1.8 Nanauwéhuk kuhhogkaóog, matta k8wanteoúunnanònut, yeush aseagish, qut woh kutattumunumunnanónat pashanonkquatunk.
1.9 Howan panneseit, kah matta apegk kuhk8tomuhteaonganit Christ, matta wadchánóou Goduh: noh apit ukkuhk8tomuhteàonganit Christ, noh na$neeswe wadchanau wut8shinneuh, kah wunnaumonainneuh.
1.10 Howanig peyaònukqueog, kah yeu matta paudtáahetteg kuhk8tomuhteaonk, ahque attumunók en kekuóut, asuh unnók wunnanumukqush God.
1.11 Newutche noh anont, God wunnanumukqush nuhwuttinnum noh ummatcheseongash.
1.12 Monatash woh k8sukkuhhumâush, matta nukkodsukhamm8 nashpe paper kah ink, qut nuttannoóus kuppeyaonunnaóut, kah ken8nittinneanonut, onk woh k8weekontam8onganun pahshane n$nih.
1.13 Wunnechanoh pepenauut kummissis k8wonkomukquog. Amen.

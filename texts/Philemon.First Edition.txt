1.1 PAul kobshagkinumadche Jesus Christ, kah Timotheus neemattin, en Philemon m8cheke womónogkut, kah weetanakausuenúin.
1.2 Kah en womonogkut Apphia, kah Archippus neetayeuhteaénin, kah en moeuwehkomonganit kekit:
1.3 Kitteamonteanitteaonk appehtunk8k, kah wunohteaonk wutch God$ut n8shinnónut, kah Lord Jesus Christ.
1.4 Nuttabuttantamau num-Manitt8m, nagwutteàe masawhunon ut nuppeantam8onganit.
1.5 N8tamon k8womónitteaonk kah k8namptam8onk, ne ahtauan nogque ut Lord Jesus, kah nogque in wame wunnetupanatogig.
1.6 Onk nanwe k8namptamóonk woh menuhki nashpe nussamp8aonganun nish$noh waneguk ne apehtunkqueog ut Christ Jesus$ut.
1.7 Newutche nummishe wekontamumun, kah nuttaphetteamun, ut k8womonitteaonganit, newutche wunnogkussuoash wanetupanatogig taphitteauunash nashpe ken, neemat.
1.8 Newutche, tokonogque woh numm8cheke tapeneamun ut Christut, kuttinunnat ne tapeneunkquok.
1.9 Qut wutche womonittuonk, ayn wutch nanompassumun, nen neániye Paule kutchise, kah yeuyeu wonk kobshagkinumadche Jesus Christ.
1.10 K8wehquetumoush wutch nunnaumon Onesimus, noh wunnaumónie ut nukkeneepissinneat.
1.11 Noh negonae mo matta wutchayeuonganu wutche ken, qut yeuyeu wutchayeuonganú8 wutche ken kah nen.
1.12 Noh wonk an8nog, newutche attumin, noh wutch nehenwonche nunnogkussit.
1.13 Noh kod weetomog, woh nutanakausuwanshhikup ut wunaunchem8kae kuppishagkinnetuonganit.
1.14 Qut matta weet8woméean matta toh nutusseuh, onk ne k8nenehuwaonk matta woh kutchetimunn8un, qut weekontamwe.
1.15 Newutche paguodche ne waj amáit ogguhsese, woh micheme kutattumunónat.
1.16 Matta yeuyeu neyane wuttinneúmun, qut ánue onk wuttinneumun, 8wemattin womónit, na[h]naunne wutche nen, qut uttoh en m8cheke wutche ken, naneeswe ut weyausut, kah ut Lordut.
1.17 Newutche ogquanuméan weeche nohwuttinnum8mun, enattumin neyane nen.
1.18 Matchenehikqueás, asuh toh unnontuhquohwhodt, ne ponsh nuttinnontukquawhutteaonganit.
1.19 Nen Paul n8sukkuhhumun wutch nehenwonche nunnutcheganit, pish kuppayumóush, tôkonogque mat kuttinnonn8un, ken8nummontuhquohwhush nehenwonche ken, nano.
1.20 Nux neemat, wekontamutti wutche ken ut Lordut, tuphitteaush nunnogkus ut Lordut.
1.21 Manuhke annoósean ut ken8swetam8onganit, k8sukkuhhamoush, wahteauon, pish kumm8che wonk ussem onk ne an8wi.
1.22 Qut nano quoshauwehtamah nen wonk toh woh káee, newutche n8namptam, nashpe kuppeantam8ongash, nen pish kittinnumonteam8 nuhhog.
1.23 Yeug k8wonkomukquog Epaphras, neechekuppishagkinnuen ut Christ Jesus$ut.
1.24 Marcus, Aristarchus, Demas, Lukas, neetanakausuenúog.
1.25 Ukkitteamonteanitteaonk nul-Lordumun Jesus Christ kenashaongan8ash weetótaj. Amen.
Epilogue Wuttussukk8hwhosu Rome en Philemon nashpe Onesimus wuttinneumun.

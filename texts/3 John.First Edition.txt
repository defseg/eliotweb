1.1 ELder en womonit Gaius, noh womonog ut wunnamuhkuteyeuuk.
1.2 Womonun, n8wehquetum ánue onk wame woh k8niinneat, kah woh k8ne pomantamunat, neyan wunne pomantog kukketeahogkou.
1.3 Newutche nummishewekontamup, 8wemattinneunk paahettit, kah wauwahettit wunnamuhkuteyeuuk ne apehtunkquean, neyane pomushaán wunnamuhkuteyeuut.
1.4 Wanne nutánue mishewekontam8, onk n8tamon nummukkiyeumog pomushaontamwog wunnámuhkuteyeu8uk.
1.5 Womonog kuppaubuhtanumukqus uttoh anheadt wemattiñeunk, & penuwohteaog
1.6 Neg wauwachég k8womoausuonk, anaquabhettit moeuwehkomonk: nag pas8ad uppomushaongan8óut tapeneunkqussinneat ut Godut, k8nesem.
1.7 Newutche, wutche 8wesuonk sohhamwog, wanne teag wunnemunnumóunnaóut wutch gentilsut.
1.8 Newutche, woh neg attumunogkut, onk woh k8weeche anummoadtinnean ut wunnamuhkuteyeu8ut.
1.9 N8sukkuhhumau moeuwehkomonk, qut Diotrephes, noh womontog kehcheáyeuonk kenugke nahog, matta nutáttumunuk8un.
1.10 Newutche peyôon, pish nummehquontam wutusseongash nish asechish, mamatchenukqueog ishkauanittue kutt8wongash, kàh yeu matta wuttaphik8un, nagum mátta attumunóou 8wemattinneuh, kah ukquihtinuh nah unnánuttamunutcheh, kah wussohwhuhkonuh wutch moéuwehkomonganit.
1.11 Womonog ahque asúhkash ne machuk, qut ne wanegik, noh waneseit noh wutcháyeu Godut, qut noh asit matcheseonk matta nauóou Goduh.
1.12 Demetrius waeenomuk wame wosketompuh, kah ne wanumuhkuteyeuuk, nux, nenawun wonk n8wauwamun, kah k8wahteauunneau n8wauwaonganun wunnamuhkuteyeu8.
1.13 Monatash woh n8sukkuhhum, qut matta k8sukkuhhumaúun8 nashpe ink kah mequn:
1.14 Qut nutannóous pish kenauush paswe, kah pish ken8nittimun kuskesukqunnónut. Wunohteash, neetohteamunganun k8wonkomuk8, wesuongane wonkum neetatteamunganunnónog.
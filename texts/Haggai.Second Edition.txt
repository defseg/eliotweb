1.1 NOH wutohtôeu kodtum8m Darius ketass8t, ut nequtta ada as8it nepauz nó quttukqunohhog nepauz, wuttinn8waonk Jehovah peyaum8 nashpe Haggai quoshodtumwaen, en Zerubbabel wunnaumonuh Shealtiel, Judâe nanawunnuáen, kah en Joshuaut wunnaumonuh Josedech kehchesephausuaen, n8wau,
1.2 Yeu wussin Jehovah ayeuteaunit n8wau, yeug missinninnuog n8waog, ahquompi asquam peyomun8, ne ahquompag Jehovah wek woh ayimuk.
1.3 Neit peyom8 wuttinn8waonk Jehovah nashpe Haggai quoshodtumwaenin n8wau,
1.4 Sun yeuyeu ahquompi, woi kenaau, kutáyinneaont ut wunnehteausue keek8óut, kah yeu wetu touishin?
1.5 Newutche yeuyeu yeu wussin Jehovah ayeuteaunit, natwontam8k kummayeuôash.
1.6 Kummishohkehteomw8, kah kutogguhse peètukodtumwu: kummeetsimw8 qut matta k8wamep8mw8: k8tattamw8 qut matta k8wamsippam8mw8: kuthogqunnumw8, qut matta kukkes8appúmw8: kah noh tamhouadt onkquatungash, tummuhhouau onkquatunk upponamunatpukqunnutáeu petunganit.
1.7 ¶ Yeu wussin Jehovah ayeuhteaunit, natwontam8k kummayash.
1.8 Kuhkuhquegk wadchu, paudto8k mehtugquash, wekitteagk, kah woh n8wekontamun, kah woh nussohsum8ónit wussin Jehovah.
1.9 Kenatauwompattàmw8 monat, qut kusseh peasin; kah paudtauog kekuout, nupp8tantamunah: toh$wutch, n8wau Jehovah ayeuhteaunit, newutche nek ne tauuhshik, kah kutushishaumw8 nsih$noh pasuk nehenwonche wekit.
1.10 Newaj waabe kesuk kuppuhhausu wutch neechipog88ut kah ohke kuppuhhausu wutch meechuminneat.
1.11 Kah n8wehquetumup kongohteadteau ut ohkeit, kah ut wadchuuhkontu, kah ut weatchiminéhtu, kah ut wusku wineut, kah ut pummeit, kah ut ne ohke paudtunk, kah ut wosketompahtu, kah ut neetahsútu, kah ut wame menutchegane anakausuonganit.
1.12 ¶ Neit Zerubbabel wunnaumonuh Shealtiel, kah Joshuah wunnaumonuh Josedech kehche sephausuen, kah wame asqshoncheg missinninnúog, noswehtamwog 8wadtauatonkqussuonk Jehovah um$Manitt8m8uh, kah ukkutt8wongash Haggai quoshodtumwaenin, (neanann8nont Jehovah um$Manitt8moh) kah missinninnúog wabesuog ut anaquabit Jehovah.
1.13 Ne[ì]t Haggai wutann8naéneumoh Jehovah, unnau missinninnuh wutann8team8onk Jehovah, n8wau, nen k8weetomunumw8 n8wau Jehovah.
1.14 Kah Jehovah wogkauunau wunnashauonguh Zerubbabel wunnaumonuh Shealtiel, Judae nanawunnuwaénin, kah wunnashauonguh Joshua wunnaumonuh Josedech keiche sephausuen, kah wunnashauongan8 wame sekqshoncheg missinninnuog, kah nag p[e]yaog, kah anakausuog ut wekit Jehovah ayeuhteaunit um-Manitt8moh:
1.15 Ut neesneechage nabo yauquinohhog, nequtta adtahs8it nepauz, nahohtòeu ukkodtum8m Darius ketass8t.
2.1 UT nesausuk adtahs8it nepauz, neesnehchage kah noquttukqunuhhog, nepauz, wuttinn8waonk Jehovah peyom8 nashpe quoshodtumwaenin Haggai, n8wau,
2.2 Eyeu ken8s Zerubbabel wunnaumonuh Shealtiel, Judae nanawunnuaénin, kah Joshua wunnaumonuh Josedech kehche sephausuen, kah ashqushoncheg missinninnuog, n8wash,
2.3 Howan ash pâmontog ut kenugke kenaau, naig yeu weetu ut negonne wussohsum8onganit, kah toh kittin naumuneau yeuyeu? sunnummatta ut kuskesuk8out tatuppeno mo teagwunit?
2.4 Qut onch eyeu menuhkesish woi Zerubbabel, wussin Jehovah, kah menuhkesish woi Joshua wunnaumonuh Josedech kehche sephausuen, kah menuhkesek kenaau wame missinninnuog ut ohkeit, wussin Jehovah, kah anakausek, (newutche k8weetomunumw8 wussin Jehovah ayeuhteaunit)
2.5 Neaunak kutt8onk ne wan8waogkup wutch sohham[ó/ô]g Egypt, nene nunnashauanitt8m k8weetomukumw8: wabesehteogk.
2.6 Newutche yeu wussin Jehovah ayeuhteaunit, majish pasukqut, kah nunnukkushadt[ó/o]h kesukquash, kah ohke kah keitoh, kah nabohteai.
2.7 Kah nunnukkushadtóh wame wutohtimóneash, kah ukkodtantam8ongan8 wame wutohtimóneash pish peyaum8, kah yeu numwohteauun wetuómut sohsumóonk wussin Jehovah ayeuteaunit.
2.8 Silver nuttaihe, kah gold nuttaihe, wussin Jehovah ayuteaunit.
2.9 Wussohsumoonk yeu nahohtôeu wetu p[ì]sh anue missi onk ne negonneyeu8k wussin Jehovah ayeuhteaunit, kah yeu$ut ayeuonganit nummag wunohteaonk, wussin Jehovah ayeuhtaanit.
2.10 ¶ Ut neesnehchadtikqunhog kah yau pask8gun tahshe nepauz, ut n[á]hohtóeu ukkodtum8mut Darius wuttinn8waonk Jehovah peyaum8 nashpe Haggai quoshodtumwaen, n8wau,
2.11 Yeu wussin Jehovah ayeuteaunit, nat8tomau yeuyeu sephausuenuog papaume naumatuonk, n8wash,
2.12 Howan ahtotinuk wunneetupanatamwe weyaus wussissippoeu hogk8unit, kah wussissippóhgk8 mussishit petukqunneg, asuh sabahheg, asuh wine, asuh ne teagwe meetsuonk, sun woh wunneetupanatamweyeu8? kah sephausuenuog namp8hamwog kah n8waog, matta.
2.13 Neit n8wau Haggai, noh nishkeneunkqussit nashpe nupp8e muhhogkunk, yeush mussohkog, sun woh nishkeneunkquodt? kah sephausuenuog namp8hamwog, n8waog woh nishkeneunkquodt.
2.14 Neit Haggai namp8ham kah n8wau, ne wuttinniinneau yeug missinninnuog, kah ne nnih yeu wutohtimóin ut anaquabeh, wussin Jehovah, kah nnih nishnoh wunnutchegane anakausuongan8 kah ne na adt sephaushettit ni[s!]hkeneunkquodt.
2.15 Kah yeuyeu, k8wehquetumonumw8 natwontam8k wutch yeu kesukok, kah onoue en wutch negonne qussuk wanohtomuk qussukquanit ut wuttemplumut Jehovah.
2.16 Nadteuh yeush kesukodtash howan payaontog[,] numwonkquae neesneechage quttuhwhosikish, nish webe piogque: howan paont pressut, sokenumunat wutch pressut napanna tahshinchage wishquash, na webe neesneechag.
2.17 ¶ Kutogkomunumwop nashpe pisseogquodtinne kah mildew, kah nashpe mussegun ut wame kenutchegane anakausuongan8óut: qut matta kukquinnupew8 en nuhhogkat wussin Jehovah.
2.18 Natwontam8k wutch yeu kesukok, kah onkoueu, wutch neesneechadtikqunhog kah yau pask8gun tahshe nepa[ú]z, wutch ne kesukok quenohtag wuttemplum Jehovah wanohtag, natwontam8k.
2.19 Sun ash wuskannemunnu8 barneut, nux weenomwussippog, kah figsuhtug, kah pomgransuhtug kah oliveuhtug asquam meechummu8k wutch yeu kesukok k8nanumunumw8.
2.20 ¶ Kah wonk wuttinn8waonk Jehovah peyaonuk Haggai, ut neesnechadtikquinohhog kah yauquinne nepauz n8wau.
2.21 Ken8n Zerubbabel Judae nanawunnuaenin n8wash, pish nunnukkushadtoh kesukquash kah ohke.
2.22 Kah nukkepuhteam tahs8tamoe appuongash, kah nuppagwadtoh ummenuhkesuonk penuwohteae tahs8tam8ongash, kah nukkepuhteam chariotsash, kah yeug nish nayeumukquehettich kah horsesog kah neg na8mitcheg pish penushaog nishnoh pasuk ut wuttogkodteganit weematoh.
2.23 Ne kesukok n8wau Jehovah ayeuhteunit keneemunush woi Zerubbabel nuttinneum, wúnnaumonuh Shealtiel, wussin Jehovah kah k8togqhesh pehtehhennitchabit: newutche kuppepenoush wussin Jehovah ayeuteaunit.
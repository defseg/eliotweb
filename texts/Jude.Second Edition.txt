1.1 IUde wuttinneumoh Jesus Christ, kah wematoh James, en nag wáneetupanatamwahetcheg nashpe Gᴏᴅ Wut8shimau, kah wadchanitcheg ut Jesus Christut, kah wehkomutcheg.
1.2 Monaneteaonk, kah wunohteaonk, kah womoausuonk muttaánehtch ut kuhhogkóut
1.3 Womonogig, m8cheke menuhke wussuhkhumauunog papaume miyáeu wadchanittuonk: kukquenauwéhikumwop k8sukkuhhumauununnaóut, k8wehquetumauununnaóut, kummenuhkennitteonaóut wutch wunnamptam8onk, ne pasukqut anumauut wunnetupanatogig.
1.4 Newutche nawhutche wosketompaog pehcheu pethompákeog, neg negonáe n8wadt kahtimutttupanneg en yeu wussittumóonk, mat peantom8gig, quinnuppinnumwog ukkitteamonteanitteaonk num-Manitt8mun, en nanwunn8dsquaonganit, kah kohkonn8waog noh pasuk nont Lᴏʀᴅ God, kah nul$Lordumun Jesus Chrisl.
1.5 Newajeh mehquontamwáhennog tohkonogque pasukqut yeu k8wahteauunneau, Lᴏʀᴅ mahche wadchanont missinninneuh wutch ohkeit Egypt, ompetak paguanop nah matta wanamptamunegeh.
1.6 Kah Angelsog neg matta wâdchanum8gig wunnegonappuongan8, qut nukkodtumwog nehenwonche wutapuongan8, nah 8wadchanuh ut machemohtag chainsash agwe pohkenáhtu, en wussittum8onganit ne mohsag kesukod.
1.7 Neyane Sodom kah Gomarrah kah keht8tanash ne waeenu, neyane maghettit wuhhogkauh en nanwun8dsquaonganit, kah asuhkomóhettit penowe weyaus, nahtitteáe ponamwog wutch uhshuwáonk, onkapunnahettit ann8táittue micheme n8teau.
1.8 Neyane wonk yeug nishkeneunkque nukquomuenuog, nishketeauog weyaus, sekenamwog nananuwáonk, kah matchetamwog kehtass8tam8ongash,
1.9 Qut Michael Archangel penuánumont mattannitt8, kah weogquttumwehettit wuhhog Moses, wabesu ukkekomuwáe spunnannonaóut, qut n8wop, Lord auskomukqush
1.10 Qut yeug mamatchetamwog nish matta wahteauhettegìsh, qut ne ahennówahteauhetteup, onatuh nisheneungque puppinashimwut, ut yeush nishkeheáhettiche wuhhogkauh.
1.11 Missi nag wutonkapunnaongan8, newutche nag auog ut ummayut Kain, kah nehnehteáe wunnamatuhkomwog uppanneusseonk Balaam wutche onkquatunk, kah auwohkompanáog ut uppanne matchenaongan8wóut Core.
1.12 Yeug chohchohkesuog ut k8womoausue mishadtupp8onganit weeche mishadtup8mukqueóg, mat wabesue metseog, matta nuppée ummatokqussum8 uppapaumanuhtamun waban, mehtugquash ummeechummuóngan8 uhp8teau wanne meechumun8ut, neesit nompe nupp8og kah pohquodchabukinóog.
1.13 Séaantukquog kehtahhannit, sohwanóhtamwehettit néhenwonche wutakodchuongan8; papaumsháe anogqussu8og, m8agk pohkenag wadchanumauóneau micheme.
1.14 Kah Enoch wonk nesausuk audtahs8it wutch Adamwaut, yeush ukquoshae missohhamunápash n8wau, Kusseh Lᴏʀᴅ peyau weeche piukque muttanonkangkussuoh 8neetupanatam8moh.
1.15 OOsittumwu sasamatahwhonat wame, kah uppahkontamwe wahteauwahuwonat wame matta paantam8gig kenugke nahoh, wutch wame ummatcheseae usseongan8ôùsh, mishe matcheseáe ásehetticheh, kah wame woskehuwáe kutt8wongash, nish mat peantamwae matchesecheg, nah ânáhettitcheh.
1.16 Yeug m8m8sk8waenuog, amoósuenuog, asukogig nehenwonche ummatchekodtantam8onganôoash, kah wutt8n8óash n8wóm8ash mishe mogquesue kutt8wongash, monchanatamimónat nawhutche wosketompaog 8tompasinneaóont.
1.17 Qut womonogeg mehquontam8k kutt8wongash nish an8wohpash nashpe uppostleumoh nul-Lordumun Jesus Christ.
1.18 Nag anukqueógkuppanneg, ná pish ahhanehtúhsuenuog ut maumachish aquompiyeuut, nag asukogig nehenwonche ummatcheseae matchekodtantam8ongan8óash.
1.19 Yeug nag chapecheg, póánittamwog, matta wunnáshauanitt8méog
1.20 Qut kenaau womonogish, weekikon8k kuhhogkaóog ut ánue wunnetupanatamweyeuuk k8namptam8ongan8, peantam8k ut wunneetupananatamwe Nashauanitt8ut.
1.21 Nanawéhuk kuhhogkaóog ut 8womoausuonganit Gᴏᴅ: askauwompattam8k ummonaneteaonk nul-Lordumun Jesus Christ, en micheme pomantam8onganit.
1.22 Kah nawhutch kitteamonteanum8k, penowomahtau8k.
1.23 Onkatogig wabasue pohquohwhun8k, kôdn8k wutch n8taut, sekenam8k hogk8ongash chohchohkagish nashpe weyaus.
1.24 Nano noh ut tapenuk kenanauéhikqunnaout wutch penushonat kah matta tohhettamwe kenanaéhikqunnaout ut anaquohtag wussohsumóonk nashpe mishe wekontamóonk.
1.25 En webe nont waantamwe Godut k8wadchanueneumun, sohsum8ónaj kehtass8tam8utch, nanauwunnuaj kah menuhkesitch yeuyeu kah micheme. Amen.
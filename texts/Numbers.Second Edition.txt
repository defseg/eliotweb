1.1 KAH Jehovah ken8nau Mosesoh ut touohkomukqut Sinaii, ut mukkinneáekommukqut, negonne kesukok nahohtoe nepauz, nahohtôe kodtum8 mahche sohhamwehettit wutch ohkeit Egypt, n8wau.
1.2 Mamusse ogkém8k wame mukkinneonk wunnaumonuh Israel, neaunag wutteateashiyéu8ongan8, neaunag 8sh8oh week88ash, nashpe ogketamóonk 8wesuongan8oash, nishnoh wosketomp, neaunag uppuhkukk8ash.
1.3 Wutch neesnechage kodtumwohkomunat kah paameu, nishnoh pasuk nashpe sohhog kesauwameonk, ut Israelut, pish kummaiyae wehkomôog nashpe kesauwameongash, ken kah Aaron,
1.4 Kah weeche kenaau na pish wosketomp nishnoh wutch chippan8onk: wosketomp pish uppuhkuk88 ut weekit 8shoh.
1.5 Kah yeush 8wesuongan88ash wósketompaog, neg pish weechekompaumukqueógig wutch Reuben Elizur wunnaumo-/ Shedeur.
1.6 Wutch Simeon Shelumiel wunnaumonuh Zurishaddai.
1.7 Wutch Judah, Nahshon wunnaumonuh Aminadab.
1.8 Wutch Issachar, Nethaneel wunnaumonuh Zuar.
1.9 Wutch Zabulon, Eliab wunnaumonuh Helon.
1.10 Wutch wunnaumonuh Joseph; wutch Ephraim, Elishama wunnaumonuh Ammihud: wutch Manasseh, Gamaliel wunnaumonuh Pedahzur.
1.11 Wutch Benjamin, Abidan wunnaumonuh Gideoni.
1.12 Wutch Dan, Ahiezer wunnaumonuh Ammishaddai.
1.13 Wutch Asher, Pagiel wunnaumonuh Ocran.
1.14 Wutch Gad, Eliasaph wunnaumonuh Deuel.
1.15 Wutch Naphtali, Ahira wunnaumonuh Enan.
1.16 Yeug neg wehkómutcheg ut mukkinneonganit, sontimóog wutchippan8wonganit wutch 8sh8óut, wobuhkuhk8utcheg muttannonganogkussinutcheh ut Israel.
1.17 Kah Moses kah Aaron wunnemunouh yeuh wosketompuh, neg 8wesuongane ogkemutcheg,
1.18 Kah nag moéeog wame mukkinneonk, negonne kesukok nahohtoe nepauz, kah wahteauwáhuwaog wutontseongan8ash, neaunag wuttehettashiyeuongan8, neaunag wekuoash 8sh8oh, nashpe 8wesuongane ogketamóonk, wutch neesneechage kodtumwohkomunat, kah paameu, neâunag uppuhkukk88ash.
1.19 Ne anann8nont Jehovah Mosesoh, ne wuttinnu neh ogkemon ut Sinâi touohkomukqut.
1.20 Kah wunnaumonuh Reuben mohtomegheoncheh Israel, nashpe wutontseongan88ash, nashpe ne adtohshiéhettit, nashpe week 8sh8oh, nashpe nean ogketamuk 8wesuongan8ásh, nashpe uppuhkukk8óut, nishnoh wosketomp wutch wunnesnechage kodtumwohkomunat, kah paameu, nishnoh pasuk noh weeche sohhog kesauwameonk.
1.21 Yeug ogkemutcheg, wutchippan8onk Reuben, yauunchage kah nequtta muttannonganogkussuog, | kah nápanna tahshe pasuk88og.ÆMDNMØ
1.22 Wutch wunnaumonuh Simeon, nashpe wutontseongan8oash, nashpe wutteateashiyeuongan8, nashpe week8oash 8sh8oh, yeug agkemutcheg, nashpe ogketamunat wesuonga[t]h, nashpe uppuhkuk8óash, nishnoh wosketomp wutch neesnechage kodtumwohkomunat, kah paameu, nish noh pasuk noh weeche sohhog kesauwameonk.
1.23 Yeug agkemutcheg wutchippan8onk Simeon, napanna tahshinchage, kah pask8kun muttannonganog kussuog, kah nishwe pasuh88og.
1.24 Wutch wunnaumonuh Gad nashpe wutontseongan88ash, nashpe wutteateashiyeuongan8: nashpe week8óash 8sh8oh, na[s]hpe ogketamunat 8wesuongan8oash,, wutch wunneesnechage kodtumwohkomunat, kah paameu, nishnoh pasuk noh nashpe sohhog kesauwameonk.
1.25 Yeug agkemutcheg, wutchìppan8onk Gad, yauunchage kah napanna muttannonganogkussuog, kah nequtta tahshe pasuk88og, kah napanna tahshinchagkussuog.
1.26 Wutch wunnaumonuh Judah, nashpe wutontseongash, nashpe wutteateashiyeuongan8óash nashpe 8sh8oh weekuóut, nean ogketamuk 8wesuongan8oash, wutch wunn[e]esnechage kodtumwohkomunat, kah paameu, nish noh pasuk noh weeche sohhog kesauwameonk.
1.27 Yeug agkemutcheg wutchippan8onk Judah, nesausuk tahshinchag, kah yaue muttannonganogssuog, kah nequtta tahshe pasuk88og.
1.28 Wutch wunnaumonuh Issachar, nashpe wutontseongan88ash, nashpe wutteateachiyeuongan8oash, nashpe 8sh8oh wekuoash, nean ogketamuk 8wesuongan8oash wutch neesnechage kodtumwohkomunat, & paameu, nish noh pasuk noh nashpe sohhog kesauwameonk,
1.29 Yeug agkemutcheg, wutchippen8onk Issachar, napanna tahshinchag kah yaue muttannonganogkussuog, kah yauut pasuk88og.
1.30 Wutch wunnaumonuh Zabulon, nashpe wutontseongash. nashpe wutteateashiyeuongan8oash, nashpe 8sh8oh wek8oash: nean ogketamuk 8wesuongan8oash, wutch wunneesnechage kodtumwohkomunat, kah paameu, nishnoh pasuk noh nashpe sohhog kesauwameonk.
1.31 Yeug agkemutcheg, wutchippan8onk Zabulon, napanna tahshinchage kah nesausuk muttannonganogkussuog, kah yauut pasuk88og.
1.32 Wutch wunnaumonuh Joseph, wutch Ephraim, nashpe wutontseongan8oash nashpe wutteashinninneongash 8sh8oh week8oash, nean ogketamuk 8wesuongan8oash | wutch wunneesnechage kodtumwohkomunat. kah paameu, nishnoh pasuk noh nashpe sohhog kesauwameonk.
1.33 Yeug nag agkemutcheg wutchippan8onk Ephraim, yauunchage muttannonganogkussuog, kah napanna tahshe pasuk88og.
1.34 Wutch wunnaumonuh Manasses nashpe wutontseongan8oush, nashpe wutteateashiyeuongan8oash: nashpe 8sh8oh week8óash, nean ogketamuk 8wesuongan8óash, wutch wunneesnehchage kodtumwohkomunat kah paameu, wame neg weeche sohhogig kesauwameonk.
1.35 Yeug nag agkemutcheg, wutchippa8onk Manasses, nishwinchag kah neeswe muttannonganogkussuog, kah neese pasug88og.
1.36 Wutch wunnaumonuh Bejamin, nashpe wutontseongan8óash, nashpe wutteateashiyeuongan8, nashpe 8sh8oh wek8ash: nean ogketamuk 8wesuongan8oash, wutch wunneesnechage kodtumwohkomunat kah paameu, nishnoh pasuk weeche sohhog kesauwameonk.
1.37 Yeug nag agkemutcheg, wutchippan8onk Benjamin nishwinchag kah napanna muttannonganogkussuog, kah yauut pasuk88og.
1.38 Wutch wunnaumonuh Dan, nashpe wutontseongash, nashpe wutteateashiyeuongan8oash, nashpe 8sh8oh week8ash nean ogketamuk 8wesuongan8oash wutch wunneesnechage kodtumwohkomunat kah paameu, nishnoh pasuk weeche sohhog kesauwameonk.
1.39 Yeug nag agkemutcheg, wutchippan8onk Dan, nequtta tahshinchag, kah neese muttannonganogkussuog, kah nesausuk tahshe pasuk8oh.
1.40 wutch wunnaumonuh Asher, nashpe wutontseongan8oash, nashpe wutteateashiyeuongan8, nashpe 8sh8oh week8oash: nean ogketamuk 8wesuongan8oash, wutch wunneesnechage kodtumwohkomunat kah paameu, nish noh pasuk weeche sohhog kesauwameonk.
1.41 Yeug nag ágkemutcheg, wutchippan8onk Asher, yauunchage kah nequt muttannonganogkussuog, kah napanna tahshe pasuk88og.
1.42 Wunnaumonuh Naphtali nashpe wutontseongan8oash, nashpe wutteateashiyeuongan8oash, nashpe 8sh8oh weekuóash: nean ogketamuk 8wesuongan8oash wutch neesnechage kodtumwohkomunat kah paameu, nish noh pasuk weeche sohhog kesauwameonk.
1.43 Yeug nag agkemutcheg wutchippan8onk Naphtali: napanna tahshinchage kah nishwe muttannonganogkussuog, kah yauut pasuk8og.
1.44 Yeug nag agkemutcheg, nag Moses | agkemoncheh, kah Aaron, kah Israele Sontimóog, nabo neesuog wosketompaog nishnoh pasuk, wutch weekit 8sh8oh.
1.45 Kah wame yeug agkemutcheg wunnaumonuh Israel; nashpe 8sh8oh, week8ôash wutch neesnechage kodtumwohkomunat kah paameu, nish noh pasuk noh weeche sohhog kesauwameonk ut Israel.
1.46 Wame neg agkemutcheg nag nequtta tahshe pasuk8e muttannoganogkussuog, kah nishwe muttannonganogkussuog kah napanna tahshe pasuk88og, kah napanna tahshinchag.
1.47 Qut Levitsog, nashpe wutchippan8ongan8 8sh8oh, matta nag kenugke neg k8togkemoneau.
1.48 Newutche Jehovah mahche ken8nau Mosesoh, n8wau.
1.49 Webe wutchippan8onk Levi matta pish kutogketam8un, asuh matta kukkenugogkemóog wunnaumonuh Israel.
1.50 Qut ken, kukkehtim Levitsog nanauwunnumunat Tabernakle wauwaonk, kah wame wishquash nish noh ohtagish kah wame nish na wadchiigish nag pish kenunnumwog Tabernakle, kah wame 8wishquash, kah nag pish ne ut wuttinneumun; kah nag pish tuppuksinwog waéenu Tabernakleut.
1.51 Kah pummuwuttauwaekommuk monchadtomuk, Levitsog pish wussohqunnumuneau, kah pummuwuttauwakommuk wekitteamuk, Levitsog pish 8wekikoneau, kah pen8wot noh pas8sukog, pish nushau.
1.52 Kah wunnaumonuh Israel pish tuppuksinwóg, nish noh wosketomp ut nehenwonche tuppuksin8wonganit, kah nish noh wosketomp kishke nehenwonche ummuttaákinit, pannuppe ukkesauwameonkan8óut.
1.53 Qut Levitsog pish wééne tupuksinwog pumme wuttauwae kommukque wauwaonganit, onk woh na matta kussopitáe musquantam8onk, ummukkinneongan8óut wunnaumonuh Israel, kah Levitsog pish nanawehteauog meechumehteaonk, papáume pumuwuttauwáe kommukque wauwáonk.
1.54 Kah wunnáumonuh Israel ne wutusseneau neaunag wame wutann8naonk Jehovah Mosesoh, ne wutusseneau.
2.1 KAh Jehovah ken8nau Mosesoh kah Aaronoh, n8wau.
2.2 Wunnaumonuh Israel pish tuppuksinwog, nish noh howan kishke ummuttaágunit neaunag kukkinneasuongash, neaunag 8sh8oh weku8ash, piuhsukeh quinnuppe, mukkinneáe kommukqut pish tuppuksinwog.
2.3 Kah nag negonne tuppuksikeg en wompanaiyeu, ne pish ummuttaagene tuppuksinnowonk Judah, neaunág ukkesauwameongash, ummugquomp wunnaumonuh Judah, noh Nahshon wunnaumonuh Amminadab.
2.4 Kah ukkesauwameumoh, kah yeug nag agkemutcheg, nesausuk tahshinchage, kah yauut mattannonganog kussuog, kah nequtta tahshe pasuk8og.
2.5 Kah nag nahóhtoe tuppuksukeg, ne pish wutchippan8onk Ishachar, kah ummugquomp wunnaumonuh Ishachar, noh Nethaneel, wunnaumonuh Zuar.
2.6 Kah ukkesauwameumoh, kah yeug nag agkemutcheg, napanna tahshinchage kah yauut muttannonganongkussuog, kah yauut pasuk88og.
2.7 Wutchippan8onk Zabulon, kah ummugquom wunnaumonuh Zabulon, noh Eliab wunaumonuh Helon.
2.8 Kah ukkesauwameumoh, kah yeug nag agkemutcheg, napanna tahshinchag kah netausuk tahshit muttannonganog kussuog kah yauut pasuk88og.
2.9 Wame neg ogkemutcheg wuttuppukkussinn8onganit Judah nequt pasuk8e muttannonganog kussuog, kah shwosuk táhshinchage muttanonganog kussuog, kah nequtta tahshe muttannonganog kussuog kah yauut pasuk88og, neaunag ukkesauwameongan8ash: nag pish negonshauog.
2.10 Reuhen ummuttaagane tuppuksin8ónk pish ne sowanìyeu neaunag ukkesauwámeongan8ásh. kah ummugquomp wunnaumonuh Reuben, noh Elizur wunnaumonuh Shedeur.
2.11 Kah ukkesauwameumoh, kah yeug nag agkemutcheg. yauunchage, kah nequtta tahshe muttannonganog kussuog, kah napanna tahshe pasuk88og.
2.12 Kah nag nahohtoeu tuppuksikeg, né pish wutchippan8onk Simeon: kah ummugquomp wunnaumonuh Simeon, noh Shelumiel wunnaumonuh Zurishaddai.
2.13 Kah ukkcsauwameumuh, kah yeug nag []gkemutcheg, napanna tahshinchage kah pasuk8gun tahshe muttánnonganog kussuog, kah nish wudt pasuk88og.
2.14 Kah wutchippan8onk Gad, kah ummugquomp wunnaumonuh Gad, Eliasaph, wunnaumonuh Reuel,
2.15 Kah ukkesauwameumoh, kah yeug nag agkemutcheg, yauunchage, kah napanna tahshe muttannonganog kussuog, kah nequtta tahshe pasuk88og, kah napanna tahshinchag kussuog.
2.16 Wame neg agkemutcheg ut tuppuksinn8onganit Reuben, nequt pasuk8e tahshe muttannonganog kussuog, kah napanna tahshinchag kah nequt muttannonganog kussuog, kah yauut pasuk88og, kah napanna tahshinchag kussuog: kah nag pish nahohtôusháog.
2.17 Kah mukkinneáe kommuk pish monchem8, wuttuppukkussinn8ongan8 Levitsog, na nashaue tuppuksin8wonganéhtu, neane tuppuksinhettit, ne pish wuttine | moncheneau, nish noh wosketomp ut wutayeuonganit, neaunag ummuttaágin8oash.
2.18 Ephraim ummattaágane tuppuksinôonk, neaunag ukkesauwameongan8ash, pish kehtahhaneiyeu, kah ummugquomp wunnaumonuh Ephraim, noh Elishama wunnaumonuh Ammihud.
2.19 Kah ukkesauwameumoh, kah yeug nag agkemutcheg yauunchage muttannonganog kussuog, kah napanna tahshe pasuk88og,
2.20 Kah nahohtóeu, wutchippan8onk Manasses, kah ummugquomp wunnaumonuh Manasses, noh Gamaliel wunnaumonuh Pedahzur.
2.21 Kah ukkesauwameumoh, kah yeug nag agkemutcheg, nish winchage ka(h) neese muttannonganog kussuog, kah neese pasuk88og.
2.22 Kah wutchippan8onk Benjamin, kah ummugquomp wunnaumonuh Benjamin, noh pish Abidan wunnaumonuh Gideoni.
2.23 Kah ukkesauwameumoh. kah yeug nag agkemutcheg, nishwinchage kah napanna tahshe muttannonganog kussuog, kah yauut pasuk88og.
2.24 Wame neg agkemutcheg wuttuppuksinn8wonganit Ephraim, nequt pasuk8e muttannonganog kussuog, kah shwosuk tahshe muttannonganog kussuog, kah nequt pasuk88og, neaunag ukkesauwameongan8oash: káh nag pish nish8e moncheog.
2.25 Dan ummuttaágene tuppuksin8onk pish nanumeiyeu, neaunag ukkesauwameongan8ash: kah ummugquomp wunnaumonuh Dan, noh Ahiezer wunnaumonuh Ammishaddai.
2.26 Kah ukkesauwameumob, kah yeug nag agkemutcheg, nequtta tahshinchage kah neese muttannunganog kussuog kah nesausuk táhshit pasuk88og.
2.27 Kah nag nahohtôe tuppuksikeg, ne pish wutchippan8onk Asher: kah ummugquomp wunnaumonuh Asher, noh Pagiel wunnaumonuh Ocran.
2.28 Kah ukkesauwameumoh, kah yeug nag agkemutcheg, yauunchage, kah nequt muttannonganog kussuog, kah napanna tahshe pasuk88og.
2.29 Kah wutchippan8onk Naphtali, kah ummugquomp wunnaumonuh Naphtali, Ahìra wunnaumonuh Enan.
2.30 Kah ukkesauwameumoh, kah yeug nag agkemutcheg, napanna tahshinchage kah nishwe muttannonganog kussuog kah yauut pasuk88og.
2.31 Wame neg agkemutcheg ut tuppuksinn8wonganit Dan. nequt pasuk8e muttannonganog kussuog, kah napannatahshinchage kah neesausuk tahshe muttannunganog kussuog, kah nequtta tahshe pasuk88og, neg pish wuttat 8mwog, neaunag ummuttaáganóash.
2.32 Yeug nag (a)gkemutcheg wunnaumonuh Israel, neaunag 8sh8oh wek8óash, wame neg agkemutchég ut tuppuksinn8wongannehtu, neg nequtta tahshe pasuk8e muttannonganog kussuog, kah nis(h)we muttannonganogkussuog, kah napanna tahshe pasuk88og, kah napanna tahshinchag kus[s]uog.
2.33 Qut Levitsog matta ogkemóog ut kenugke wunnaumonuh Israel, nean ann8nont Jehovah Mosesoh.
2.34 Kah wunnaumonuh Israel wutusseneau neanann8nont wame Jehovah Mosesoh ne wuttinne tuppuksinneau neaunag ummuttaagin8ash, kah ne wuttinne moncheneau, nish noh wosketomp neaunag wutteashiyeuonk, neaunag 8sh8oh week8óash.
3.1 KAh yeush wutontseôngash Aaron kah Moses, ne kesuhok Jehovah kón8nont Mosesoh ut wadchuut Sinai.
3.2 Kah yeush 8wesuongan88ash wunnaumonuh Aaron, Nadab mohtomegit. kah Abihu, Eleazur kah Ithamar,
3.3 Yeush 8wesuongan8ash wunnaumonuh Aaron sephausuenuog neg sasequnutcheg, neg namwohtomuk wunnutchegan8óut, sephausue aninnohsuonk ussenat.
3.4 Kah Nadab kah Abihu nupp8og ut anaquabit Jehovah nag sephaushettit penowe n8tau, ut anaquabit Jehovah, ut touohkomukqut Sinai, kah matta wunaumoniéog. kah Eleazar ka[h] Ithamar, sephausue anninohsuonk usseog ut anaquabit, Aaron 8sh8oh.
3.5 Kah Jehovah ken8nau Mosesoh n8wau.
3.6 Pas8che padchwuhtoush wutchippan8onk Levi, kah neepauwehteaush anaquabit Aaron sephausuen, kah nag pish wuttannumauóuh.
3.7 Kah nag pish nanawehteauog ummeechumuhkausuáonk, kah ummeechumuhkausuwaonk wame mukkinneonk anaquohtag mukkinneáe kommuk, ussénat Tabetnakle usséongash.
3.8 Kah nag pish wadchanumwog mukkinneâe kommukque auwohteaongash, kah ummeechumuhkonaongan8 wunnaumonuh Israel, ussenat Tabernakle usseongash.
3.9 Kah pish kuttinnunnumah Levitsoh Aaron kah wunnaumonuh, anninnumm(o)nadtúe aninnumauónuh, wutch wunnaumonat Israel,
3.10 Kah ken pish kukkéhtim Aaron kah wunnaumonuh, kah nag pish nanawehteáog, wussephausuenue aninnohsuonk, kah pen8wot, noh pas8tshadt, pish nushau
3.11 Kah Jehovah ken8nau Mosesoh, n8wau.
3.12 Kah nen, kusseh, nunneemun Levitsog, wutch kenugke wunnaumonat Israel, nompe | nishnoh mohtomegit, noh woshwunuk ôon(t)ómuk. wutch kenugke wunnaumonat Israel kah Levitsog pish nuttaihéog.
3.13 Newutche nishnoh mohtammegit nuttaihe: ne kesukok togkmomog nish noh mohtommegit ut ohkit Egypt, n8neetupanatamwahtau nuhhog nìshnoh mohtommeginitche ut Israel, naneeswe wosketomp kah puppinashim, nag pish nuttaiheog, nen Jehovah.
3.14 Kah Jehovah ken8nau Mosesoh, ut touohkomukqut Sinai, n8wau,
3.15 Ogkem wunnaumonuh Levi nashpe 8sh8oh week8óash, nashpe wutteateashiyeuongan8, nishnoh nompaas wutch pasuk8 nepauzoh appit kah paameu, neg pish kutogkemóog.
3.16 Kah Moses noh wutogkemoh, neaunag wuttinn8waonk Jehovah ne an ann8nomukkup.
3.17 Kah yeuh wunnaumonuh Levi nashpe 8wesuonganoash: Gershon, kah Kohath, kah Merari.
3.18 Kah yeush 8wesuongan8oash wunnaumonuh Gershon, nishpe wutteateashiyeuongan8: Libni, kah Shimei.
3.19 Kah wunnaumonuh Kohath, nashpe wutteateashiyeuongan8: Amram, kah Izhar, Hebron, kah Uzziel.
3.20 Kah wunnaumonuh Merari, nishpe wutteateashiyeuongan8, Mahli, kah Mushi: yeush wutteateashiyeuongan8oash Levitsog, nashpe week8óash 8sh8oh.
3.21 Wutch Gershon wutteateatshiyeu8onk Libni, kah wutteateashiyeu8onk Shimei: yeush wutteteashiyeuonganóash Gershonitsog.
3.22 Yeug nag agkemutcheg nashpe ogkemonat nis(h)noh nomp(á)as wutch wunnukqut nepauzapinneat kah paameu, n(a)g neg agkemutcheg, nesausuk tahshe muttannonganogkussuog, kah napanna tahshe pasuk88og.
3.23 Wutteateashiyeuongan8 Gershonitsog, nag pish tuppuksinwog, wuttamiyeu Tabernakleut, kehtahhanniyeu.
3.24 Kah Sontim wutch weekit 8sh8oh Gershonitsog. noh pish Elias(a)ph wunnaumonuh Lael.
3.25 Kah ummeechumuhkonaonk wunnaumonuh Gershon ut mukkinneaekommukqut, ne pish Tabernakle, kah weetu, kah ne abbahquos, kah áhohk8chik onkwhonk, wutch mukkinnneaekommukque squont.
3.26 Kah chippinnutunkane ahogk8tik wanequonk, kah ahogk8tik onkwhonk wutch chippinnutunkane squoant ne kishke Tabernakleut, kah kishke altarut waeene, kah nish pemeneohtonash wutche wame auwohteaongash.
3.27 Kah wutch Kohath, ne mo wutteashinnunneonkan8 Amramitsog, kah wutteateashiyeuongan8 Izharitsog, kah wutteateashiyèuongan8 | Hebronitsog, kah wutteatteashiyeuongan8 Uzzielitsog, yeush wutteateashinnunnoóngan8oash Kohathitsog.
3.28 Nashpe ogkemonat nish no(h) nompái, wutch wunnukqut nepauzápinneat, kah paammu, shwosuk tahshe muttannunganog kussuog kah nequtta tahshe pasuk8og, nanawehteauunát Sanctuarie meechumuhkonittuonk.
3.29 Wutteateashiyeuongan8ash wunnaumonuh Kohath, pish tuppuksinwog kishke Tabernakleut Sowaniyeu.
3.30 Kah Sontim wutch weekit 8sh8oh wutteateashiyeuongan8 Kohathitsog, noh pish Elizaphan wunnaumonuh Uzziel.
3.31 Kah ne meechumuhkonaongan8, ne Ark, kah Table kah wequananteganuhtug kah Altarsash, kah Sanctuarie wishquash, nish pish nashpe waussumahetticheh, ahogk8tik adnikheg, kah wame ne nashpe waussumáonk.
3.32 Kah wussontìmom8oh Levitse sontimóog noh pish Eleazar, wunnaumonuh Aaron sephausuen, noh wunnanawunnónat, neg nánawehteunkeg Sanctuarie meechumuhk8nittuonk.
3.33 Wutch Merari, ne wutteateashiyeuongan8 Mahlitsog, kah wutteateashiyeuongan8 Mushitsog: yeush wutteateashiyeuongash Merari.
3.34 Kah yeug nág agkemutcheh, nashpe ogkemónat nish noh nompaás, wutch wunnukqut nepauzappinneat, kah paamu, neg nequtta tahshe muttannunganogkussuog, kah neese pasuk88og,
3.35 Kah Sontim wutch wekit 8sh8oh wutteateashiyeuongash Merari noh pish Zuriel wunnaumonuh Abihail: kah nag pish tuppuksinwog, kishke Tabernaklut nanummiyeu.
3.36 Kah nanawunnumwe meechumuhkonittuonk, wunnaumonuh Merari, ne pish, Tabernakle pas8nogquash, kah neg pummetunkqshitteunkqunog, kah nish nepattunkquonkanash, kah ummortisu(m)8oash, kah wame nish wishquash, kah wame nish auwohteaongash na ut.
3.37 Kah chippinnutunkáne pogkomunkquonkanash waeenu, kah ummortisumash, kah uppinumoash, kah uppemunneahtonoash.
3.38 Kah neg tuppuksikkeg anaquohtag Tabernakle, negonnumeiyeu, anaquohtag mukkinneaekommuk, wutchepwoaeu, noh pish Moses kah Aaton, kah wunnaumonuh, nanawehtéauunat Sanctuarie meechumuhkonittuonk, wutche meechumuhkonaongan8 wunnaumonuh Israel: kah pen8wot noh pas8tshadt pish nushau.
3.39 Wame neg agkemutcheg wul-Levitsog neh Moses agkemoncheh kah Aaron, neanann8nont Jehovah, nashpe wutteateashìyeuongan8oash, pish noh nompaas wutch | wunnukqut nepauzapinneat kah paameu, neesnechag kah nees tahshe muttannonganogkussuog.
3.40 Kah Jehovah unnau Mosesoh ogkem nish noh nompaas mohtomegit wutch wunnaumonat Israel, wutch wunnukqut nepauz apinneat kah paameu, kah nemunash ogke(t)amoe 8wesuongan8ash,
3.41 Kah ken pish kenemunnumwansheh wul Levitsog, nen Jehovah, no(m)pe nish noh mohtommegit ut wunnaumonat Israel: kah wunnetasum8oh Levitsog wutch nompe nish noh mohtommegit ut wunnetasum8[ô]ut wunnaumonuh Israel.
3.42 Kah Moses ogkemau nean ann8nont Jehovah nishnoh mohtomeginåtche ut kenugke wunnaumonat Israel.
3.43 Kah wame nompaasse mohtomegitcheg nashpe ogketamunat 8wesuongan8oash, wutch wunnukqut nepauz apinneat kah paameu, yeug nag agkemutcheg, neesnechag kah nees tahshe muttannonganogkussuog neese pasuk8og kah nesausuk tahshinchag kah nushw
3.44 Kah Jehovah ken8nau Mosesoh, n8wau,
3.45 Neemun Levitsog nompe nishnoh mohtomegit kenugke wunnaumonat Israel, kah wunnetaseum8oh Levitsog, nompe wunnetasum8oh, kah Levitsog pish nuttaiheog, nen Jehovah.
3.46 Kah wutche yeug woh man8whutcheg, yeug neese pasuk88og kah nesausuk tahshinchagkussuog kah nushuog mohtommegitcheg wutch wunnaumonat Israel, nag anue monacheg onk Levitsog
3.47 Pish keneemunam napanna tahshinash shekelsash nishnoh pasuk,, nashpe muhpuhkukquash: neaunak Sanctuarie shekel na pish keneemunnumun, ne shekel neesneechagkodtash Gerahsash.
3.48 Kah pish kummag teaguash en Aaronut kah wunnaumonuh, ne anóadtit neg man8whutcheg, neg anue monacheg, na ut kenugke.
3.49 Kah Moses nemunnum man8whuttue teaguash, wutch nag anuánukeg, onk nág man8whutcheg nashpe Levitsog.
3.50 Neemunnum ne ánóadtéhettit teaguash, mohtomegitcheg wunnaumonuh Israel, nequt muttanunk kah nishwe pasuk, kah nequtta tahshinchag kah napanna tahshinash shekelsash, neaunag Sanctuarie shekle.
3.51 Kah Moses aninnumauau Aaronoh kah wunnaumanuh, ne anoadtehettit neg manohwhutcheg, neaunag wuttinnowaonk Jehovah, nean ann8nomp Jehovah Mosesoh.
4.1 KAh Jehovah ken8nau Mosesoh kah Aaronoh n8wau,
4.2 Ogkem wunnaumonuh Kohath wutch | kenugke wunnaumonat Levi, nashpe wutteateashiyeuongan8, nashpe week8oash 8sh8óuh.
4.3 Wutch shwinchage kodtumwohkomunat kah paameu, nô pajeh napanna tahshinchage kodtumwohkomunat, nishnoh pasuk noh petuttead kesauwameonk, ussenat anakausuonk, ut mukkinneaekomukqut.
4.4 Yeu pish wutannohsuongan8 wunnaumonuh Kohath, ut mukkinneaekomukqut ut nukôme wanetupanatamweyeu8gish
4.5 Kah Aaron pish peyau, kah wunnaumonu(h), tuppuksinn8onk monchem8uk, kah nag pish n8kinnumwog onkwhonkane adnikheg, kah ne wunnashpe puttughummun wauwâe ark.
4.6 Kah nag pish uppononeau badjerde ohk8nie onkwhonk, kah nag pish sepagenumwog webe 8noónagk waabe, kah nag pish wunohtôog nish qunuhtukquash.
4.7 Kah woskeche nahtitteae petukqunnungane tableut pish sepakenumwog 8noônagk, kah ne pish ukquenuhtauunneau wunnonkanash, & wuttattamwaedchuash bowlesash, kah onkwhegash nish onkwhosimukish, kah nagwutteohteae petukqunnunk, ne pish ohteau.
4.8 Kah nag pish ne wuttit sepagkenumunneau msquonagk, kah pish wutunkhumuneau nashpe Badjerde ohkoni onkwhonk, kah nah pish wunohtauog nish qunuhtugquash.
4.9 Kah pish nemunumwog 8noônagk, kah pish unkhumwog wequananteganuhtugk wutch wequai, kah nish lampsash, kah nish tongsash, kah nish snuffdishes, kah wame nish pummée wishquash, nish nashpe waussummuáhettiche.
4.10 Kah nag pish upponumunneau kah wame nish auwohteaongash, ut agwe badjerde onk8nie onkwhonk, kah nag pish upponamunneau ut qunnuhtugqut.
4.11 Kah woskeche golde Altarut nag pish sepagkenumwog 8noónag, kah wutunkhumuneau nashpe badjerde ohk8nie onkwhonk, kah nag pish wunohtóog nish qunnuhtugquash.
4.12 Kah nag pish neemunnumwog wame aninnohsuongane auwohteaongash, nish nashpe aninnumwontamwuhettit ut Sanctuarieut, kah nag pish upponumunnaoash 8noónaganit, kah pish wutunkhumunáoash nashpe badjerde ohk8nie onkwhonk, kah nag pish upponumunaoash ut qunnuhtugqut.
4.13 Kah nag pish amaunumwog pukque wutch altarut, kah ne wuttit sepagkenumunneau msquonag.
4.14 Kah nag ukquenohtauuneau wame nish auwohteaongash noh wadchiikish, nish nashpe aninnumwontamwehettit naut, n8tae pansash, weyause uhquonash. kah shovelsash kah wunnonkanash, wame auwohteaongash ut Altarut, kah nag pish ne wuttit sepágkennumuneau | badgerde ohk8nie ohkwhonk, kah pish wunohtauog nish noh wadchiikish qunuhtugquash,
4.15 Kah Aaron kah wunnaumonuh, pish mahche onkhumwog ne Sanctuarie, kah wame nish Sanctuari[n]e auwohteáongash, tuppuksin8onk monchem8uk, kah ne mahche n nag, wunnaumonuh Kohath pish peyaog wuttahshinnumunnaóut, kah nag matta pis[n] mussunnum8og wanetupanatamweyeu8gish ishkont nupp8og: yeush pish 8weannunn8 wunnaumonuh Kohath, ut mukkinneaekommukqut.
4.16 Kah ut wunnanánum8onganit Eleazar wunnaumonuh Aaron sephausuen, wadchiigish pummee wutche wequai, kah weetemungquok spicee incense, kah nagwutteohtae metsue sephausuonk, kah sussequeáe pummee, kah nanáánumunat wame Tabernakle, kah wame ne noh ohtag, ut Sanctuaryut, kah ut auwohteaonganit, nish noh wadc[n]iigish.
4.17 Kah Jehovah kon8nau Mosesoh, kah Aaronoh, n8wau,
4.18 Ahque tummehthash wutchippán8onk Kohathite wutteateashiyeuongash, wutch kenugke Levitsut.
4.19 Qut yeu nag unneh, onk woh keteaog kah mátta woh nupp8og, pas8sukommohettit, nukóme wanetupanatamweyeu8gish, Aaron kah wunnaumonuh pish petutteaog, kah nag kehtimáog nish noh wosketompoh wuttannohsuonk, kah 8weanun.
4.20 Qut nag matta pish petuttea8og kuhkinneaumunat, Sanctuarie unkhumuk, ishkont nupp8og.
4.21 Kah Jehovah ken8nau Mosesoh, n8wau,
4.22 Ogkem wunnaumonuh Gershon, kah nag wonk nashpe wek8óash 8sh8oh, nashpe wutteateashiyeuongan8óash.
4.23 Wutch wunishwinchag kodtumwohkomunnaôut kah paameu, nô pajeh napanna wutteashinchage kodtumwohkomunnaóut, nag pish kutogkemóog, nishnoh pasuk petutteadt ayeuhkonat ayeuhteaonganit, ussenat aninnohsuonk ut mukkinneaekommukqut.
4.24 Yeu pish wutannohsuongan8 Gershonite wutteateashiyeuongash, ussenát, kah wutch weanun.
4.25 Kah nag pish kenunnumwog Tabernakle onkwhonkanog, kah mukkinneaekommuk kah ne onkwhonk, kah badgerde ohk8nie onkwhonk ne woskeche ohtag, kah wohwoashunk onkwhonk, wutche mukkinneaekommukque squoant.
4.26 Kah tapestrie chippinnutunkane onkwhonk, kah wohwoashunk onkwhonk, wutch chippinnutunkane squont, ne kishke Tábernakleut, kah kishke Altarut wáeenu, kah pemunneahtonash kah wame aninnohsue auwahteaongash, nish noh wadchiigesh, kah | wame nish ne waj kesteomukish, kah nag pish aninnumwontamwog.
4.27 Nean kuhquttuk Aaron, kah wunnaumonuh, ne pish nnih wame wuttannohsuongan8 Gershonitse wunnaumonuh, wame ne na8tamwehettit, kah wame wuttannosuongan8, kah kenaau pish kukkeihtimôóog meechummuhkonittue weannunn8.
4.28 Yeu wuttannósuongan8 neaunag wutteateashaiyeuongash wunnaumonuh Gershonitsog, ut mukkinneaekommukqut, kah meechumuhkkonaongan8 pish agwe Ithamar wunnaumonuh Aaron sephausuen.
4.29 Wunnaumonuh Merari, nashpe wutteateashiyeuongan8, nashpe 8sh8oh weekuóash nag pish kutogkémóog.
4.30 Wutch wunnishwinnechage kodtumwohkomunnaóut kah paameu, nô pajeh napanna tahshinchage kodtumwohkomunaóut, nag pish kutogkemóog, nish noh pasuk petutteadt aninnôfinneat, ussenat mukkinneaekommukque aninnósuonk.
4.31 Kah yeu pish meechumehkonittue 8weánun8, neaunag wame wutannósuongan8 ut mukkinneaekommukqut, Tabarnakleé pas8nogquash, kah pummetshogshitteaongash, kah nish neepatuhquonkash, kah nish mortisash.
4.32 Kah chippinneutunkane neepatuhquonkash waéénu, kah nish mortisash, kah uppinnum8ash, kah nish pemunneohtanash, weeche wame nish auwohteaongash, kah weeche wame nish ompatamunat kah nashpe nishnoh hettamun, pish kutogketamumw8 auwohteaongash ut meechumuhkonittue 8weànunn8wóut.
4.33 Yeu wutannôsuongan8 wutteateashiyeuongan8 wunnaumonuh Merari, neaunag wame wutannôsuongán8 ut mukkinneaekommukqut, ut agwe wunnutcheganit Ithamar wunnaumonuh Aaron sephausuen.
4.34 Kah Moses kah Aaron, kah Sontimóog ut mukkinneonganit, ogkemáog wunnaumonuh Kohathitsog, neaunag wutteateashiyeuongan8, kah nasbpe 8sh8oh wek8oash.
4.35 Wutch wunnishwunnechage kodtumwohkomunnaóut kah paameu, nô pajeh napanna wutteashinnechage kodtumwohkomunnaóut, nishnoh pasuk noh petutteadt áninnóhsinnéat, wutche usseonk, ut mukkinneáekommukqut.
4.36 Kah yeug nag agkemutcheg, nashpe wutteateashiyeuongan8, neese muttannunganogkussuog, nesausuk tahshe pasuk88og, kah napanna tahshinchagkodtog.
4.37 Yeug nag agkemutcheg wutteateashiyeuongan8 Kohathitsog, nish noh pasuk aninnosit ut mukkinneaekommukqut, neh Moses kah Aaron agkemáhetteupoh, neaunag wuttinnowáonk Jehovah, nashpe wunnutcheganit Moses.
4.38 Kah yeug neg agkemutcheg wutch | wunnaumonuh Gershon, nashpe wutteateashiyeuongan8oash, nashpe 8sh8oh wek8oash.
4.39 Wutch shwinchage kodtumwohkomunat kah paameu, nó pajeh napanna tahshinchage kodtumwohkomunat, nish noh pasuk petutteadt en áninnohsinneat, wutch mukkinneáekommukque usseongash.
4.40 Yeug nag agkemutcheg nashpe wutteateashiyeuongan8, nashpe 8sh8oh wekuóash, neese muttannonganogkussuog, nequtta tahshe pasuk88og, kah nishwinchag.
4.41 Yeug nag agkemutcheg, wutch wutteateashiyeuongan8 wunnaumonuh Gershon nishnoh pasuk aninnôsit, ut mukkinneáekommukqut, ne Moses kah Aaron agkemáhetticheh, neaunag wuttinn8wáonk Jehovah.
4.42 Kah yeug agkemutcheg wutch wutteateashiyeuongan8 wunnaumonuh Merari, nashpe wutteateashiyeuongan8, nashpe 8sh8oh wekuóash.
4.43 Wutch wunnishwunnehchage kodtumwohkomunnaóut kah paameu, nô pajeh napanna wutteashinnehchage kodtumwohkomunnaóut, nishnoh pasuk noh petutteadt aninnohsinneat, wutch mukkinneáekommukque usseongash.
4.44 Yeug nág agkemutcheg nashpe wutteateashiyeuongan8, nishwudt muttannonganogkussuog, kah neese pasuk88og.
4.45 Yeug nag agkemutcheg wutch wutteateashìyeuongan8oash wunnaumonuh Merari, neh Moses kah Aaron agkemáhetticheh, neaunag wuttinn8wáonk Jehovah, nashpe wunnutcheganit Moses
4.46 Wame yeug agkemutcheg, neh Moses kah Aaron, kah Sontimóog ut Israel agkemahetticheh wutch Levitsog, nashpe wutteateashiyeuongan8, nashpe 8sh8oh wek8ôash.
4.47 Wutch wunnishwunnehchage kodtumwohkomunnaôut kah paameu, nó pajeh napannatahshinchage kodtumwuhkomunnaout, nish noh pasuk petutteadt ussenat aninnohsuonk, ut mukkinneae kommukqut.
4.48 Yeug nag agkemutcheg, shwosuk tahshit muttannunganog kussuog, kah napanna tahshit pasuk88og, kah shwosuk tahshinchagkussuog.
4.49 Neaunag wuttinnowâonk Jehovah, ne wuttinogkemon nashpe wunnutcheganit Moses, nish noh wosketomp neaunag wutannóhsuonk kah neaunag 8weanun: kah nag ogkemóog nashpe nagum, nean ann8nont Jehovah Mosesoh.
5.1 KAh Jehovah ken8nau Mosesoh n8wau.
5.2 Ann8s wunnaumonuh Israel, ummoncheahéonaout, wutch tuppuksinn8wonganit, | nish noh, wutchek8, kah nish noh pasuk sohwutchuanit, kah nish noh howan nishkhit nashpe nupp8e muhhog.
5.3 Naneeswe nompaas kah squaas, pish kummoncheahéóog, ut poquadchit tuppuksinn8wonganit, pish kummoncheheóog, matta woh wunnishketeau8unaout wuttuppukussunn8ongan8oash, nashauwe toh apeh.
5.4 Kah wunnaumonuh Israel wuttusseinneau kah ummoncheaheóh en poquadchit tuppuksinn8wonganit neânont Jehovah Mosesoh, ne wuttusseneau wunnaumonuh Israel.
5.5 Kah Jehovah ken8nau Mosesoh n8wau.
5.6 Ken8s wunnaumonuh Israel, wosketomp asuh mittamwoffis usseit ne teague wame ummatcheséongan8ash wosketomaog panneseae matcheneheahittit Jehovah. kah noh keteahogkou kesohkóadtog,
5.7 Neit pish samp8aog ummatcheseongan8 ne asehettit, kah noh pish nompenum uppanneusseonk, ne teag, kah napanna adtahshe chippagish pish k8tnum, kah pish wuttinnumauon neh macheneheoncheh.
5.8 Kah wosketomp wanne wuttinnunkomoegk, ne woh adt k8tinumun panneusseonk, panneusseonk pish k8tnumauon Jehovah, en sephausuenuut, chabesit wunnauwadtuwae (r)am, ne woh nashpe wunnauwadtuonk ayimauut.
5.9 Kah nish noh wahwaapenumwe sephausuonk wutch wame 8netupanatam8m8ash wunnaumonuh Israel, nish pish pas8chewuttauwehetticheh sepausuenuut, nish pish wuttaiheash.
5.10 Kah nish noh wosketomp nish waneetupanatamwahtunkish, nish howan aninnumauont sephausuenuuh, nish pish wuttaiheash,
5.11 Kah Jehovah ken8nau Mosesoh n8wau.
5.12 Ken8s wunnaumonuh Israel kah nag us; howan, ummittamwussoh panneusseit, kah unnehikquit panneusseonk.
5.13 Kah wosketomp wehpamont, kah mat wahteauuneg wessukeh, kah noh adtahshont wuhhogkuh, kah noh nishkheau, kah matta wáuwenuunoh, kah noh matta tohqunau.
5.14 Kah m8sitteámoe nashauonk nuhkukkongquit, kah m8sumont ummittamwussoh, kah noh nìshkhit; asuh m8sitteàmoe nashauonk nuhkukkongquit, kah m8sumont ummittamwussoh, kah matta nishkheont,
5.15 Neit wosketomp pish pas8au ummittamwussoh sephausuenuut kah noh pish paudtauwanshuh sephausuonk, piukque chippag ephah barlie n8khik, matta pish wuss8kanum8un pummee, asuh matta pish upponam8un frankincense: newutche ne m8sitteamoe metsue sephausuonk, mehquontamoe | meetsue sephausuonk, mehquontamwáhuwonat matcheseonk.
5.16 Kah sephausuen pish uppas8tshanuh, kah pish wunnepauweheuh anaquabit Jehovah.
5.17 Kah sephâusuen pish nemunum wunnetupanatamwe nippe, ut ohkee wishquadt kah puppissi ne Tabarnakle ohkeit sephausuen pish wunnemunnumun kah pish upponamun nippekontu,
5.18 Kah sephausuen pish nepauweheau mittamwussissoh anaquahit Jehovah, kah pish woshwunum mittamwossis uppuhkuk, kah ponam wunnutcheganit ne mehquoantamoe meetsue sephausuonk, ne m8sitteamoe meetsue sephausuonk: kah wunnutcheganit sephausuen pish ne wesogkonne nippe, ne mamatche yeuwáhuwóm8uk.
5.19 Kah sephausuen pish ummeechumuhkonuh nashpe chadcheyeuwaonk, kah pish unnau mittamwossissoh; wanne howan wehpamuk8an. kah matta nishkeneungque panneussean, ut agwe kasukut, chippehtash weesadtippog ne mamatchen8wáhuwóm8ug.
5.20 Qut ken panneôas ut agwe kasukut kah nishkhennumuk, kah howan wehpámukqueas, pénowe onk noh kasuk.
5.21 Kah sephausuen pish meechumuhkonau mittamwussissoh nashpe mamatchenanittue chadchekeyeuwaonk, kah sephausuen pish unnau mittamwossissoh Jehovah ayimungqush mamatchenanittuonk kah chadchekeyeuwaonk kenugke kummissinninneumut, Je[n]ovah kobpiáog anehteunk, kah mogquenteunk kenogkus.
5.22 Kah yeu nippe matchenittuwahuwów8ug, pish petutteom8 kenogkussit, ummogquenteauneat kenogkus, kah k[u]ppiáog anittit, kah mittamwossis pish n8wau, Amen, Amen.
5.23 Kah sephausuen pish wussukham yeush matchenanittuongash ut b8kut, kah pish wutjishkhomunash ut weesadtipagwut.
5.24 Kah pish wuttattamweheau mittamwossissoh weesadtippog. ne matchenanittuahuwôm8ug: kah ne matchenanittuahuwóm8ug nippe pish upp(e)tukunkqun, kah pish weesogkun.
5.25 Kah sephausuen pish nemunum wutch wunnutcheganit mittamwosfis, m8sitteamoe metsue sephausuonk, kah pish paupaumenumun, ne metsue sephausuonk anaquábit Jehovah; kah pish wussepháusin ut Altarut.
5.26 Kah sepháusuen pish neemunum yánitchan ne metsue sepháusuonk, ne mequántamwáhuwómuk, kah pish chikkossumun ut Altarut, kah ompetak pish wuttattamweheáu mittamwossissoh nippe.
5.27 Kah mahche wuttattámweheunt nippe, neit pish n nih, toh neit nishkhit, kah panneseáe matcheneheunt wessukeh, ne nippe | matchenehuwóm8ug, nish noh petukongqun kah pish wesogkon, kah wunnogkus pish mogquen, kah wubpiáog pish ánit, kah ne mittamwossis pish matchenanumau ut kenugke ummissinninneumut.
5.28 Kah tohneit mittamwossis matta nishkheont, qut noh pahkesu, neit noh pish chipappu, kah neechau.
5.29 Yeu m8sitteam8e naumatuonk, mittamwossis pannesit, wutch agwe wasukit, kah nishkhit.
5.30 Asuh wosketomp m8sitteam8e nashauanti8 nuhkuhkongquit, kah m8sumugqut ummittamwussoh, kah pish neepauweheau mittamwussissoh, anaquabit Jehovah & sephausuen pish wuttinheon wame naumatuonk.
5.31 Kah wosketomp pish chippeu wutch matcheseonganit kah noh mittamwossis pish naiyeutam ummatcheseonk,
6.1 KAh Jehovah ken8nau Mosesoh, n8wau,
6.2 Ken8s wunnaumonuh Israel, & nag us, Wosketomp asuh mittamwossis, chippeit, quoshomuwadt, Nazarite quoshómuwáonk chippinónt wuhhogkuh en Jehovahut.
6.3 Noh pish chippehtam wutch wineut, kah wutch menuhke wuttattamonganit matta pish wuttattam8 see wine, asuh see beer, asuh matta pish wuttattam8 ne teague wenomine wuttattamóonk, asuh matta pish meechu wenomineash, uttoh en ogqushke, asuh nu(n)nobpe,
6.4 Wame wun-Nazarite kesukodtumash, matta pish meechu ne teag wajteomuk weenomissippogqut, wutch ubbuhkumunit, yeáan wuhhogkomunit.
6.5 Wame ukkesukodtumash wun-Nazáritse quoshaumuwáonk, matta pish m8sum8 uppuhkuk, noh pajeh kesukodtash pahshane nnag, ne adt chippinont wuhhogkuh en Jehovahut, pish wunneetupanatamweyeu8, ukqunonukquóonk nekinit, ummesunk ut uppuhkukqut.
6.6 Wame kesukodtash ne chabpunont wuhhogkuh en Jehovahut, matta pish pas8sukauoou nupp8e muhhogkuh.
6.7 Wutche 8shoh. asuh wutche ohkasoh, wutche weematoh asuh wutch weetahtu, matta nah 8tch nishkeaun wuhhogkuh nuppinit, newutche wun-Nazaritsu8onk GOD, ohteau uppuhkukqut.
6.8 Wame wun-Nazaritsue kesukodtumash, noh pish wunnetupanatamweyeu8 en Jehovahut.
6.9 Kah howan nuppuk kishke wuhhogkat, ken8hque, asq waahteoukup, kah mahche nishketeau wun-Nazaritsue uppuhkuk, neit pish n8sum uppuhkuk ne kesukok pahkhet nesausuk tahskikquinogkodtut pish m8sum.
6.10 Kah nishwosuk tahshikquinogkok pish pas8au nees8oh turtlesoh, asuh nees8oh wuskuhwhunnannámesoh, en sephausuenúut, ut mukkinneaekommukque squontamut.
6.11 Kah sephausuen pish ayim, pasuk matseae sephausuonk, kah onkatuk chikohtae sephausuonk, kah pish 8nauwadtuwáheuh, newutche matchesu ut nupp8e muhhogkat, kah pish wunneetupanatamwahto uppuhkuk ne kesukok.
6.12 Kah pish chippeu en Jehovahut, wun-Nazarritse kesukodtumash, kah pish pas8au lamboh ne kodtumuk wutch panneseae sephausuonk: kah negonne ukkesukodtumash pish penushaash, newutche wun-Nazaritsu8onk nishketeauun.
6.13 Kah yeu Nazaritse naumatuonk, ne kesukok wun-Nazaritsuonk pahshane n nag, pish uppas8oh mukkinneae-kommukque squontamut.
6.14 Kah noh pish mag8 wussephamauáonk Jehovahoh, pasuk nomposhimwe ne kodtumuk lamboh, pannuppeyeu8 wutche chikohtáe mag8onk: kah pasuk squoshimwe ne kodtumuk lambe, pannuppéyeuit, wutche matcheseae mag8onk: kah pasuk pannuppeyeue ram wutche wunohteáe sephausuonk.
6.15 Kah munn8tie mat seane petukqunnegash, pashquag n8khik kenugkenausu pumme kah mat seane wafersash, sussequnausuash pumme, kah metsue sephausuonk ne noh wadchiik, kah wuttattamóe sephausuongash.
6.16 Kah sephausuen pish uppas8che paudtauunash anaquabit Jehovah, kah pish ayim ummatcheseongane sephausuonk, kah wutchikohtae sephausuonk.
6.17 Kah ne pish ram ayim wunohteae mag8e sephausuonk en Jehovahut, weeche munn8tae mat seane petukqunnegash: kah sephausuen pish ayim ummetsue sephausuonk, kah 8tattam8e sephausuonk.
6.18 Kah noh Nazarite pish m8sum upuhkúk ut tabarnaklee mukkinneáekomukque squotamut, & pish neemunum meesunk wutch muppuhkukqut, & pish upponámun n8taut, ne agwe wunohteae sepháusuongane mag8onganit.
6.19 Kah sephausuen pish nemunau, tôuppuhhosit ramme uhpegk kah pasuk mat seane petukqunnunk, wutch man8taut, kah pasuk mat seanin8g wafer, kah pish nish upponamunash umm8sunutcheganit wun-Nazaritsenin, mahche m8suk wun-Nazaritsu8onk.
6.20 Kah sephausuen pish nish papaumunnumunash, wutch paupaumenumwae sephausûonk ut anaquabit Jehovah, ne wunnetupanatamwéyeu8 wutche sephausuen weeche paupaumenumwe mohpanog, kah tahshinnumwe muhpégq: kah ne mahche noh Nazarit woh wuttattam wine.
6.21 Yeu Nazarite naumatuonk noh quoshóád | ummag8onk en Jehovahut, wutche wun-Nazaritsu8onk, chaubok ne wunnutcheg pish tapenum8m8uk: neaunag ukquosh8waonk ne quoshoadt, ne pish wutussen, neaunag Nazaritse unnaumatuonk.
6.22 Kah Jehovah ken8nau Mosesoh, n8wau,
6.23 Ken8s Aaron kah wunnaumonuh, us yeu pish wuttinne wunnanumoneau wunnaumonuh Israel, nag unnok.
6.24 Jehovah wunnaumukqush, kah nanawehìqush.
6.25 Jehovah wuskesuk wohsumwahukqush, kah kitteamonteanumukqush.
6.26 Jehovah tashinumungqush wuskesuk, kah aninnumungqush wunohteaonk.
6.27 Kah nag pish ponamwog n8wesuonk, wunnaumonat Israel, kah nag pish n8nanumóog.
7.1 ONk nnih, ne kesukok Moses mahche wunohtunk pummuwutauwaekommuk, ka[n] mahche sussequnuk, kah wunneetupanatamwahteunk, kah wame auwohteaongash nish noh wadchiigish, kah Altar, kah wame auwohteaongash nish noh wadchiigish kah mahche nish sussequnuk, kah nish wunnetupanatamwahtunk.
7.2 Neit mag8og Israelle Sontimóog wabuhkuhk8utcheg ut 8sh8oh wekuóut neg Sontimóog ut chadchapan8onganehtu yeug nag nanawunoncheg neg agkemómukeg.
7.3 Kah nag paudtóog ummag8ongan8 anaquabit Jehovah: nequtta tahshinash onkwhôsue tatuppequanumukquash kah nabo nees8og oxenog pasuk tatuppequanumuk wutch nees8og Sontimóog, kah pasuk ox wutche pasuk, kah nag uppas8tshanóuh anaquohtag Tabernakle.
7.4 Kah Jehovah unnau Mosesoh, n8wau,
7.5 Attumunumok, onk woh nish auwohkonash ut mukkinneáekommukqeu usseonganit, kah nish pish kittinnumauonáash Levitsog, nishnoh wosketomp neaunag wutannôsuonk.
7.6 Kah Moses nemunum tatuppequanumukquash, kah oxenog, kah nish wuttinnumauonash Levitsoh.
7.7 Nesinash tatuppequanumukquash, kah yauog oxenog wuttinnumauonuh wunnaumonuh Gershon, neaunag wutannohsuongan8.
7.8 Kah yauunash tatuppequanumukquaash, kah shwosuk tahsuog oxenog wuttinnumauónuh wunnaumonuh Merari, neaunag wutannohsuongan8, ut agwe wunnutcheganit Ithamar wunnaumonuh Aaron sephausuen.
7.9 Qut en wunnaumonat Kohath, wanne wuttinnumauoh, newutche Sanctuarihe aninnohsuonk ne wadchiik wuhhogkaóut, nag | m8che upponumunau wuttugkeóont.
7.10 Kah sontimóog mag8og wutche wunnetupanatamwohtinat Altar, ne kesukok sasequnumuk: kah sontimôog mag8og ummag8ongan8, ut anaquohtag Altar.
7.11 Kah Jehovah unnau Mosesoh, Pasuk sontim pasuk kesuk, pasuk sontim kesuk, nag pish mag8og ummag8ongan8, wutche wunneetupanatamwahteauunat Altar
7.12 Kah noh maguk ummag8onk negonne kesukok, noh Naasson wunnaumonuh Aminadab, wutch wutchippan8onganit Judah.
7.13 Kah ummag8onk, pasuk silvere wunnonk, nequt pasuk8e kah nishwinchag shekelse unne tuhkéquan, pasuk silvere wunnonk, nesausuk tahshinchage shekelse tuhkéquan, nashpe Sanctuarihe shekel, nish naneeswe numwohteau pasquag n8khik kenugkenausu pummee, wutche metsue sephausuonk.
7.14 Pasuk golde wuttamwaitch, piukque shekelse tuhkequan, numwohteau incense,
7.15 Pasuk ox, wushkoshim wutch herdut, pasuk ram, pasuk ne kodtumue lambe, wutche chikohtae mag8onk.
7.16 Pasuk nomposhimwe goat, wutch goatsut wutche matchesongane sephausuonk.
7.17 Kah wutch wunohteae sephausuonk, nesuog oxenog napanna tahsuog ramsog, napanna tahsuog nomposhimwe goatsog, napanna tahsuog ne kodtum8k lambsog, yeu mo ummag8onk Naasson wunnaumonuh Amminadab.
7.18 Nahohtôeu kesukok mag8 Nathaneel wunnaumonuh Zuar, Issachare sontim.
7.19 Noh magou ummag8onk, pasuk silvere wunnonk, nequt pasuk8e kah nishwinchage shekelse tuhkequan, pasuk silvere wunnonk, nesausuk tahshinchag shekelse unuttuhkequan, nashpe Sanctuarihe shekel, naneeswe nish numwohteau pasquag n8khik wutche metsue sephausuonk.
7.20 Pasuk golde wuttamwaitch, piogque shekelsu8, numwohteau incense,
7.21 Pasuk ox wuskoshim wutche herdut, pasuk ram, pasuk ne kodtum8k lamb, wutch chikohtáe mag8onk
7.22 Pasuk nomposhimwe goat wutch goatsut, wutche matcheseáe sephausuonk,
7.23 Kah wutch wunoht[a]ae sephausue mag8onk, nesuog oxenog, napanna tahsuog ramsog, napanna tahsuog nomposhimwe goatsog[,] napanna tahsuog ne kodtum8k lambsog yeu mo ummag8onk Nathaneel wunnaumonuh Zuaz.
7.24 Nashwe kesukok, wussontimom8uh wunnaumonuh Zabulon, Eliab wunnaumonuh Helon.
7.25 Ummag8onk pasuk silvere wunnonk, nequt pasuk8e kah nishwinchag shekelse tuhkéquan, pasuk silvere wunnonk nesausuk tahshinchage shekelse unnuttuhkéquan nashpe | Sanctuarihe shekel, nish naneeswe numwohtaash pasquag n8khik kenugkenausu pummee wutche meetsue sephausuonk
7.26 Pasuk golde wuttattamwaitch piogque shekelse tuhkéquan. numwohteau incensa,
7.27 Pasuk ox, wuskoshim wutch herdut, pasuk ram, pasuk ne kôdtum8k lamb, wutche chikohtae mag8onk.
7.28 Pasuk nomposhimwe goats wutch goatsut, wutche matcheseongane sephausuonk.
7.29 Kah wutch wunohteáe sephausue mag8onk, neesuog oxenog, napanna tahsuog ramsog, napanna tahsuog nomposhimwe goatsog, napanna tahfuog ne kodtum8k lambsog. yeu ummag8onk Eliab wunnaumonuh Helon.
7.30 Yaue kesukok wussontimom8oh wunnaumonuh Reuben Elizur wunnaumonuh Shedeur.
7.31 Ummag8onk pasuk silvere wunnonk, nequt pasuk8e nishwinchage shekelse tuhkéquan; pasuk silvere wunnonk nesausuk tahshinchage shekelse tuhkéquan nashpe Sanctuarihe shekle: naneeswe numwohteau pasquag n8khik, kenugkenausu pummee, wutche meetsue sephausuonk
7.32 Pasuk golde wuttattamwaitch piogqueshekelse tuhkéqun, numwohtéau incense
7.33 Pasuk ox wushkoshim wutch herdut, pasuk ram, pasuk ne kodtum8k lamb wutche chikohtae sephausuonk.
7.34 Pasuk nomposhimwe goatsoh wutche matcheseae sephausuonk.
7.35 Kah wutche wunohteae mag8e sephausuongash neesuog oxinog napanna tahsuog ramsam, napanna tahsuog nomposhimwe goatsog, napanna tahsuog ne kodtum8k lambsuh, yeu ummag8onk Elizur wunnaumonuh Shedeur.
7.36 Napanna adtahshikquinogkok wussontimom8oh wunnaumonuh Simeon Shelumiel wunnaumonuh Zurishaddai.
7.37 Ne ummag8onk pasuk silvere wunonk nequt pasuk8e kah nishwinchage shekelse tuhkéquan: pasuk silvere wunnonk, nesausuk tahshinchage shekelse tuhkequan, nashpe Sancturihe shekle, na neeswe numwohteau pasquag n8khik kenugkenausu pummee, wutche meetsue sephausuonk.
7.38 Pasuk golde wuttattamwaitch, piogque shekelse tuhkequan.
7.39 Pasuk ox wushkoshim wutch herdut, pasuk ram, pasuk ne kodtumuk lambe wutche chikohtae sephausuonk.
7.40 Pasuk nomposhimwe goáts wutche matcheseáe sephausuonk,
7.41 Kah wutch wunohteáe mag8ongane sephausuonk, neesuong oxenog, napanna tahsuog ramsog, napanna tahsuog nomposhimwe goatsog napanna tahsuog ne kodtumuk lambsog, yeu ummag8onk Shelumiel wunnaumonuh Zurishaddai.
7.42 Nequtta tahshikquinogkok, wussontimom8oh wunnaumonuh Gad, Eliasaph wunnaumonuh Deuel.
7.43 Ummag8onk pasuk filveré wunnonk, nequt pasuk8e & nishwinchage sheklse unuttuhkequn: pasuk silvere wunnonk nesausuk tahshinchage sheklese tuhkequn, nashpe Sanctuari[n]e shekle: na neeswe nish numwohtaash pasquag n8khik kenugkenausu pumme wutche meetsue sephausuonk.
7.44 Pasuk golde wuttattamwáitch piogque sheklse tuhkequn, numwohteau incense.
7.45 Pasuk ox, wuskoshim wutch herdut, pasuk ram, pasuk ne kodtumuk lambe wutch chìkohtae sephausuonk.
7.46 Pasuk nomposhim goats wutch matcheseae sephausuonk.
7.47 Kah wutche wunohteae mag8e sephausuongash, neesuog oxenog napanna tahsuog ramsog, napanna tahsuog ne kodtumuk lambsog, yeu ummag8onk Eliasaph wunnaumonuh Deuel.
7.48 Nesausuk adtahshikquinogkok wussontimom8oh wunnaumonuh Ephraim, Elishama wunnaumonuh Ammi[n]ud.
7.49 Ummag8onk pasuk silvere wunnonk nequt pasuk8e kah nishwinchage shekelse tuhkequan, pasuk silvere wunnonk nesausuk tahshinchage shekelse tuhkéquan, nashpe Sanctuarie shekel & naneeswe numwohtaash pasquag n8hkhik kenugkenausu pumme, wutche meetsue sephausuonk.
7.50 Pasuk golde wuttattumwaitch, piogque shekelse tuhkéquan, numwohteau incense.
7.51 Pasuk ox wuskoshim wutch herdut, pasuk ram, pasuk ne kodtum8k lambe, wutch chikohtáe sephausuonk,
7.52 Pasuk nomposhimwe goat wutch goatsut, wutch matcheseae sephausuonk.
7.53 Kah wutche wunohteae mag8e sephausuongash, nesuog oxinog, napanna tahsuog ramsog, napanna tahsuog nomposhimwe goatsog, napanne tahsuog nekodtumuk lambsog, yeu ummag8onk Elishama wunnaumonuh Amihud.
7.54 Shwosuk adtahshìkquinogkok, wussontimom8oh wunnaumonuh Manasses, Gamaleel wunnaumonuh Pedahzer.
7.55 Ummak8onk pasuk silvere wunnonk[,] nequt pasuk8e kah nishwinchage sheklese tuhkequn; pasuk silvere wunnonk nesausuk tahshinchage sheklese tuhkequn, tashpe Sanctuariehe shekelsash. naneeswe numwohtaash pasquag n8khik kenugkenausu pumme wutche meetsue sephausuonk:
7.56 Pasuk golde wuttattamwaitch, piogque sheklese tuhkequn, numwohteau ìncense.
7.57 Pasuk óx wushkoshim wutch heardut, pasuk ram, pasuk ne kodtumuk lamb wutch chikohtae sephausuonk,
7.58 Pasuk nomposhimwe goat wutch goatsut wutch matcheseae sephausuonk:
7.59 Kah wutch wunohteae mag8e sephausuonk, nesuog oxinog, napanna tahsuog ramsog, napanna tahsuog nomposhimwe goatsog, napanna tahsuog ne kadtumuk lambsog, yeu ummag8onk Gamaleel wunnaumonuh Pedahzur.
7.60 Pasuk8gun adtahshik quinogkok wussontim8m8oh wunnaumonuh Benjamin Abidan wunnaumonuh Gidioni.
7.61 Ummag8onk pasuk silvere wunnonk nequt pasuk8e kah nishwinchage sheklse tuhkequn: pasuk wunnonk nesausuk tahshinchage sheklse tuhkequn neaunag Sanctuarie shekle, naneeswe numwohtaash pasquag n8khik kenugkenausu pummee wutch meetsue sephausuonk.
7.62 Pasuk golde wuttattamwaitch piogque sheklse tohkequn, numwohteau incense.
7.63 Pasuk ox wushkoshim wutch herdut, pasuk ram, pasuk ne kodtumuk Lamb wutch chikohtae sephausuonk.
7.64 Pasuk nomposhimwe goat wutch goatsut, wutch matcheseae sephausuonk:
7.65 Kah wutch wunohteae mag8ongane sephausuonk, nesuog oxinog, napanna tahsuog ramsog, napanna tahsuog nomposhimwe goatsog, napannatahsuog ne kodtumuk lambsog, yeu ummag8onk Abidan wunnaumonuh Gideoni.
7.66 Piogquenu8uk kesukod wussontimom8oh wunnaumonuh Dan: Ahiezer wunnaumonuh Ammishaddai.
7.67 Neumag8onk, pasuk silvere wunnonk nequt pasuk8e, kah nishwinchage sheklse tuhkequn silvere wunnonk nesausuk tahshinchage sheklse tuhkequn, nashpe Sanctuarie shekle na neeswe numwohtaash pasquag n8khik kenugkenausu pummee wutch meetsue sephausuonk.
7.68 Pasuk golde wuttattamwaitch piogque shekelse tuhkequan numwohteau incense.
7.69 Pasuk ox wushkoshim wutch herdut, pasuk ram, pasuk ne kadtumuk lámbe wutch chikohtae sephausuonk.
7.70 Pasuk nomposhim goat, wutch matcheseae sephausuonk.
7.71 Kah wutche wunnohteae mag8e sephausuongash, nesuog oxinog, napa[x]na tahsuog ramsog napanna tahsuog nomposhimwe goatsog napanna tahsug ne kodtumuk lambsog, yeu ummag8onk Ahiezer, wunnaumonuh Ammishaddai,
7.72 Nabo nequt kesukod wussontimom8oh wunnaumonuh Aser: Pagiel wunnaumonuh Ocran.
7.73 Ummag8onk, pasuk silvete wunnonk nequt pasuk8e kah nishwinchage sheklse tuhkequn: pasuk silvere wunnonk nesausuk tahshinchage sheklse tuhkequn nashpe Sanotarihe shekle: naneeswe numwohteau pasquag | n8khik kenugkenausu pummee wutche meetsue sephausuonk.
7.74 Pasuk golde wuttattamwaitch piogque sheklse tunkequán numwohteau incense.
7.75 Pasuk ox wushkoshim wutch herdut, pasuk ram, pasuk ne kodtumuk lamb wutch chìkohtae sephausuonk.
7.76 Pasuk nomposhimwe goats wutch goatsut wutch matcheseae sephausuonk.
7.77 Kah wutch wunohteae mag8e sephausuonk, nesuog oxinog, napannatahsuog ramsog, napanna tahsuog nomposhimwe goatsog, napanna tahsuog ne kodtumuk lambsog, yeu ummag8onk Pagiel wunnaumonuh Ocran.
7.78 Naboneese kesukok wussontimom8oh wunnaumonuh Naphtali, Ahira, wunnaumonuh Enan.
7.79 Ummag8onk pasuk silvere wunnonk nequt pasuk8e kah nishwinchage sheklse tuhkequn: pasuk silvere wunnónk nesausuk tahshinchage sheklse tuhkequn, nashpe Sanctuarihe shekle: na neeswe numwohteau pasquag n8khik kenugkenausu pummee wutch meetsue sephausuonk.
7.80 Pasuk golde wuttattamwaitch piogque shekelse tuhkequan numwohteau incense
7.81 Pasuk ox wushkoshim wutch herdut, pasuk ram, pasuk ne kodtumuk lamb, wutch chikohsue sephausuonk.
7.82 Pasuk nomposhim goat wutch goatsut wutch matcheseae sephausuonk.
7.83 Kah wutch wunohteae mag8e sephausuonk, nesuog oxinog, napanna tahsuog ramsog, napana tahsuog nomposhimwe goatsog, napanna tahsuog ne kodtumuk lambsog ne ummag8onk Ahira wunnaumonuh Enan.
7.84 Yeu mo wunneetupantamwatóônk Altar, ne kesukok sasequnômuk, nashpe Israele Sontimoog, nabonenash silvere wanishkechuash, & nabanenash silvere wunonkanash, nabonenash golde wuttattamwaitchuash.
7.85 Nish noh silver wanishkidj nequt pasuk8e & nishwinchag sheklse unuttuhkequan, kah nish noh wunnonk nesausuk tahshinchag, wame silvere wishquash, neese muttannungane, kah yauut pasuk8e shekelse unnuttuhkequnash, nashpe Sanctuarihe shekel.
7.86 Golde wuttattamwaitchuash naboneesinash numwohtau ìnnense: nish noh wuttattamwaitch piogque shekelse unuttuhkequan, nashpe Sanctuarihe shekel, wame golde wuttattamwaitchuash, nequt pasuk8e kah neesneechage shekelsash.
7.87 Wameoxenok wutche chikohteae mag8onk, nabo nesuog oxenog, ramsog nabonesuog, ne kodtumwe lambsog nabo nesuog kah meetsue wussephausuongan8: kah nomposhimwe goatsog, wutch goatsut nabo nesuog wutche matcheseáe sephausuonk.
7.88 Kah oxenog wutché wunohteáe ma8e sephausuonk, neesnechagodtog kah | yauog oxenog, ramsog nequtta tahshinchagodtog, nomposhimwe goatsog nequtta tahshinchagkodtog, ne kôdtumuk lambsog nequtta tahshinchagkodtog: yeu mo wunnetupanatamwahtóonk Altar, mahche sussequnnumuk.
7.89 Kah Moses petutteadt, en mukkinneáe kommukqut, keket8kauónat, neit n8tam 8wadtauatonkqussuonk ukken8nukqun, wutch waabe abuhquosik monaneteae appuonganit, ne waabese wauwae Arkut, wutch nanashaue neesuog Cherubimsog: kah ukken8nuh.
8.1 KAh Jehovah ken8nau Mosesoh n8wau,
8.2 Ken8s Aaron kah us, nashqussuman lampsash, nesausuk tahshinash lampsash pish woh sum8m8ash papiuhsukeh wuskesukqut wequanantéganuhtug.
8.3 Kah Aaron wutussen, nashqussumup lampsash, papiuhsuke wequananteganuhtug neanann8nont Jehovah Mosesoh,
8.4 Kah yeu wequananteganuhtugque anakausuonk, ne golde sukquthausue anakausuonk, ne annunneg, kah nish uppeshauunash ne mo sukquehthausue anakausuonk, neaunag ne kuhkinneasuonk, ne Jehovah kohk8tomauont Mosesoh, ne wuttinteauun wequananteganuhtug.
8.5 Kah Jehovah ken8nau Mosesoh n8wau,
8.6 Nemun Levitsog wutch kenugke wunnaumonuh Israel, kah nag pahkeh.
8.7 Kah yeu pish kittinheoneau, nag pahkheadt. nag seauhkau pahkhuwae nippe, kah m8sumwaéhquok pomushaum8utch matuhquábit, kah kutchissittauhettich wuthogk8un8oash, kah pahkheahettich wuhhogkaóuh.
8.8 Kah nag nemunáhettach oxenoh wushkoshim wutch herdut, kah metsue sephausuonk ne ne wadchiik, pasquag n8khik kenugkenausu pumme, kah nahohtoeu bullok wushkoshim wutch herdut. noh pish kenemun, wutch matcheseáe sephausuonk,
8.9 Kah pish kuppas8chuun Levitsog, anaquohtag mukkinneáe kommuk, kah pish kummóunum mamusse mukkinneonk wunnaumonuh Israel.
8.10 Kah pish kuppas8chuun Levitsog, anaquabit Jehovah, kah wunnaumonuh Israel pish ponamwog wunnutcheganoash ut Levitsut.
8.11 Kah Aaron pish paupaumunau Levitsoh, wutche paupaumenumwáe sephausuonk anaquabit Jehovah, wussephausuongan8 wunnaumonuh Israel, onk nag woh usseog waussumáonk Jehovah.
8.12 Keh Levitsog pish ponamwog wunnutcheganóash uppuhkuk8óut bulloksog, kah pish pasuk matcheseongane sephausuonk, kah onkatog chikohtae sephausuonk en Jehovahut, wunnauwadtheónat Levitsog.
8.13 Kah ken pish kuppon Levitsog anaquabit Aaron, kah anaquabhettit wunnaumonuh kah nag pish kuttahtashinóog wutche tahtoshinumwe sephausuonk en Jehovahut.
8.14 Kah pish kutchippin Levitsog wutch kenugke wunnaumonat Israel, kah Levitsog pish nuttaiheog.
8.15 Kah ne mahche n nag, Levitsog pish petutteaog aninnumwontamunat mukkinneaekommuk, kah nag pish kuppahkheóog, kah pish k8wahwaabenoog wutch waabinnumwe sephausuonk.
8.16 Newutche magunóe nuttinnumonteanunk, wutche kenugke wunnaumónat Israel nompe neg woshwunukeg nishnoh ôontomuk nompe nishnoh mohtommegit ut wame wunnaumonat Israel, nag nunnemunnumonog.
8.17 Newutche nishnoh mohtommegit ut Israel noh nuttaihe, wosketomp kah puppinashim: ne kesukok tógkomog nishnoh mohtomegit ut ohkit Egypt, nag n8neetupanatamwahteonápaneg.
8.18 Kah neemun Lévitsog wutch nompe nishnoh mohtomegit wutch wunnaumonat Israel,
8.19 Kah mag8e nummag Levitsog, en Aaronut, kah en wunnaumónat, wutch kenugke wunnaumonat Israel, ussenat 8wawussummuwaongane wunnaumonuh Israel, ut mukkinneaekomukqut, kah ayimunat wunnauwadtuonk wutch wunnaumonuh Israel, onk woh matta enninneaonganinno, ut kenugke wunnaumonat Israel, wunnaumonuh Israel pas8sukommohettit Sactuari.
8.20 Neit Moses kah Aaron, kah wame mukkinneongan8 wunnaumonuh Israel, wuttinheoneau Levitsoh neaunag wame wutann8naonk Jehovah Mosesoh, papaume Levitsog, ne nah wuttinheoneau wunnaumonuh Israel.
8.21 Kah Levitsog pahkesupáneg, kah kutchissittóog wuthog8unóash, & Aaron nah uppaupaumenuh, wutch paupaumenumwe sephausuonk ut anaquabit Jehovah, kah Aaron nah 8nauwadtheuh pahkheonat.
8.22 Kah ne mahche nnag, Levitsog pétutteáog ussenat wutusseongan8, ut mukkinneaekomukqut, anaquabit Aaron kah anâquabenit wunnaumonuh, neanann8nont Jehovah Mosesoh, papaume Levitsog, ne nan wuttinheoneau.
8.23 Kah Jehovah ken8nau Mosesoh n8wau.
8.24 Yeu unnaumatuonk wutch Levitsog: wutch wunneesnechage kodtumwohkomunnaóot kah napanna kah paameu, noh pish petutteau ayeuuhkontamwe ayeuuhkontamunat, | ut mukkinneaekommukque usseonganit.
8.25 Kah napanna tahshinchâg kodtumwohkomunat, pish qushkeu wutch ayeuuhkonittue usseonganit, kah matta pish wonk aninnohse.
8.26 Qut noh pish áninnohsu kenugke wemadut, ut mukkinneaekomukqut- nanawehtenat umeechumuhkonittuonk, kah noh matta pish usseu aninnohsuonk, kah yeu pish unnnheoneau Levitsog ut meechumuhkonaongan8wóut.
9.1 KAh Jehovah ken8nau Mosesoh ut touohkomukqut Sinai, ut negonne nepauz, nahohtoe ne kodtumuk, mahche sohhamwehettit wutch ohkeit Egypt, n8wau.
9.2 Kah wunnaumonuh Israel ussehetich paumukoittuonk, ut wutahquompiyeume kuhquttum8onganit.
9.3 Nabo yau qunohhog yeuoh nepauz, nanashauwe neesit wunnonk8ut, pish kutusseneau, ut wutahquompiyeume kuhquttum8onganit, neaunag wame nish kuhquttum8ongash, kah neaunag wame nish wussittum8ongash ne wadchiigish, pish kutusseneau.
9.4 Kah Moses ken8nau wunnaumonuh Israel ussenat paumukóadtuonk.
9.5 Kah nag wutusseneau paumukkôadtuonk ut negonne nepauz, naho yauquinohhog nô nepauz, nanashauwe ut neese wunnonk8ut, ut touohkomukqut Sinai, neaunag wame wutann8naonk Jehovah Mosesoh, ne wutusseneau wunnaumonuh Israel
9.6 Kah na mo nawhutch wosketompaog nag nishkeneunkqussitcheg nashpe nupp8hogkuh onk wutonteauunneau ussenat paumukôadtuonk ne kesukok kah nag pas8sukauog Mosesoh kah Aaronoh ne kesukok.
9.7 Kah yeug wosketompaog wuttinôuh, Nenawun nunnishkeneunkqussimun náshpe nupp8hog, tohwaj wuttamhetteaog, matta nummag8unnanónut mag8onk en Jehovahut, ut ukkuhquttumwe ahquompiyeumut, ut kenugke wunnaumonat Israel?
9.8 Kah Moses nah wuttinuh, Chequnikkompau8k, kah nukkehkitteu uttoh anann8teamwit Jehovah papaume kenaau.
9.9 Kah Jehovah ken8nau Mosesah n8wau,
9.10 Ken8s wunnaumonuh Israel n8wash, Howan wosketomp kenaau nishkeneunkqussit nashpe ahchunkquoh asuh nô8sukongqueog ut pomushaonganit. ut kuppometuongan8óut; onch pish ussu paumukôadtuonk en Jehovahut.
9.11 Ut nahohtôeu nepauz, ut nabo yauquinogkodtut, ut nanashauwe neeswe wunnonk88ut, nag pish wutusseneau nashpe mat seane petukqunnunk, kah weesadtippogquosh, | nag pish ummeechineau.
9.12 Matta pish nô wutch ushqushteam8un nô pajeh mohtompanit, kah nag matta pish ponquanumóog woskon, neaunag nish noh paumukôadtue kuhk8waonk, ne pish wutusseneau.
9.13 Qut wosketomp noh pahkesit, kah noh matta pomushau8, kah mukk8n(a)g ussenat paumukôadtuonk, noh ketéahogkou pish tummetahwhau wutch ummissinninneumut, newutche matta mag8 m8g8onk en Jehovahut ukkuhk8wáe ahquompiyeumut, noh wosketomp pish naiyeutam ummatcheseonk.
9.14 Kah pen8wót enneapeyont kuhhogkaóut, kah usseit paumukóadtuonk en Jehovahut, neaunag paumukôadtue kuhk8waonk, kah neaunag wussittum8ongash ne wadchiigish; ne pish wutussen, pish nont k(e)nukqut ohtom8 kuhk8waonk, naneeswe wutch penuwot kah kohtohteaekit.
9.15 Kah ne kesukok Tabernakle mahche wunohtomuk, matohkqs nuhkuhkom Tabernakle kah wauwáe weetu; kah ut ne wanonk88k, na mo woskeche Tabernakleut, onatuh nôquok n8teau, nó pajeh mohtompanit.
9.16 Ne nagwutteae n nih, mahtokqs wunuhkukkomun, kah nógquodt ut n8teau nukoneau.
9.17 Kah matokqs, tohshinumuk wutch woskeche kommuk, ne mahche n nag, wunnaumonuh Israel pomusháoh, kah ná ayeuonganit matokqs ohtag, na wuttuppukkussinuneau wunnaumonuh Israel.
9.18 Ne an8wadt Jehovah. wunnaumonuh Israel pomusháoh, kah ne an8wadt Jehovah tuppukfinwog, wame kesukodtam matokqs ohtag woskeche Tabernakleut, ne wuttinne tuppuksunnunneau.
9.19 Kah mahtokqs sepohtag Tabernakleut m8chetikquinne, neit wunnaumonuh Israel, nanawehteaog ummeechumuhkausuwáonk Jehovah, kah matta pomushau8og.
9.20 Kah nish mattokqs ogguhsequinohtag Tabernakleut, neaunag wuttinn8wâonk Jehovah, ne wuttinne tuppukfinneau, kah neaunag wuttinn8waonk Jehovah, ne wuttinne pomushoneau.
9.21 Onk nnih matokqs ohtag wutch wunnonk8ut nô pajeh mohtompanit, kah maaokqs waapenumun mohtompanae neit nag pomushaog, asuh kesukodáe asuh nukkonáeu matokqs waapenumuk neit nag pomusháog.
9.22 Asuh neese kesukquae, asuh pasuk nepàuz, asuh nequt kodtumwáe, matokas sepohtag Tabernâkleut woskeche ohtaut wunnaumonuh Israel tuppuksinwog, kah matta pomushauóog, qut waapenumuk, neit pomusháog.
9.23 Ne an8wadt Jehovah nag tuppuksinwog, kah ne an8wadt Jehovah, nag pomusháog, | nag nanawehteauog ummeechumuhkausuwáonk Jehovah, ut wutt8nut Jehovah, nashpe wunnutcheganit Moses.
10.1 KAh Jehovah ken8nau Mosesoh, n8wau,
10.2 Ayimush neesinash silvere monopuhpéquonash, sukquéhthausue anakausuonk pish nish kutayimunash; kah nish pish môe wehquetum8m8 mukkinneunk, kah pomushaum8ut tuppuksin8wongash
10.3 Kah nag pish uppuhpequohtináoash, & wame mukkinneonk pish kummoáe peyogquog, ut mukkineae-kommukque squontamut.
10.4 Kah pasuk puhpequohtómuk, neit Sontimóog, wábuhkuhk8utcheg Israelle muttannonkanogkussuog, nag pish kummoáe peyóquog
10.5 Kah puhpequóhtamóg wame quoshwéonk, neit wutchepwoáe tuppuksinnowongash pis monchém8oash.
10.6 Kah nahohtoeu puhpequontam8k wamequoshwéonk, neit Sóanae tuppuksinnowongash pish monchemoash, nag pish puhpequontamwog, wamequoshwéonk wutche ummoncheongan8oash.
10.7 Kah moéóg mukkinneonk, pish kuppuhpequomw8, kah matta pish kuppuhpequontam8m8 wamequashwéonk.
10.8 Kah wunnaumonuh Aaron sephausuenuog, pish puhpequohtóog monopuhpequonash kah ne pish wutche micheme kuhk8waonk, wutche kenaau, pannuppe kuppometuongan8wóut.
10.9 Kah ayeuteaag ut kutohtuout, ayeuuhkone mukk8kenuaenin, noh matchenehikqueyog, neit pish kuppuhpequontamumw8 wame quashweonk nashpe monopuhpequonash kah pishkummequontamunneau, ut anaquabit Jehovah kummanitt8mw8, kah pish k8wadchanitteamw8 wutch kummatwom8wóut.
10.10 Kah ut k8wekontamwe kesukodtum8wout, kah ut kukkuhk8wae mishadtupp8ongan8wout, kah ut weske kutchissik kenepauzsôm8óog, neit kish kuppukpequohtomw8 kummonopuhpéquonn8oash, ut waabese, kutchikkohtae mag8ongan8wout, kah ut waabese k8nohteáe mag8e sepbausuosuongan8wóut, & nish pish wutch kummehquontamwahukqunnâoash, ut anaquabit kum-Manittmmw8, nen Jehovah kum-Manitt8mw8.
10.11 Kah nnih, nahohtóeu kodtum8k, ut nahohtôeu nepauz, ut wunneesneechadtikkunhamunat nepauz, matokqs waápenumunat wutch woskeche wauwaekommukqut.
10.12 Kah wunnaumonuh Israel monchéog en wuttauongan8óut, wutch touohkomukqut Sinai, kah matokqs anwohsin8m8 ut | tauohkomukqut Pharan.
10.13 Kah nag moncheog ne wuske, neaunag wuttinn8waunk Jehovah, nashpe wunnutcheg Moses.
10.14 Kah ummuttaakinne wuttuppukkussinn8onk wunnaumonuh Judah, negonne moncheog, ukkenauwameongan8oash, kah noh nanawunuk ukkenauwameonk Naasson wunnaumonuh Amminadab.
10.15 Kah noh nanauunuk kenauwameonk wutchippan8onk wunnaumonuh Ishachar, noh Nathaneel wunnaumonuh Zuar.
10.16 Kah nanauwunuk ukkenauwameonk wutchippan8onk wunnaumonuh Z[]bulon, noh Eliab wunnaumonuh Helon.
10.17 Kah pummewuttauwae-kommuk mo n8kenumun: kah wunnaumonuh Gershon kah wunnaumonuh Merari, moncheog kenunnumwog pummuwuttauwae-kommuk.
10.18 Kah ummuttaakunne tuppuksinn8onk Ruben moncheog, neaunag ukkenauwameongan8ash, kah noh nanawunuk ukkenauwameonk; noh Elizur wunnaumonuh Shedeur.
10.19 Kah noh nanawunuk ukkenauwameonk wutchippan8onk wunnaumonuh Simeon, noh Shelumiel wunnaumonuh Zurishaddai.
10.20 Kah noh nanawunuk ukkenauwameonk wutchippann8onk wunnnaumonuh Gad noh Eliasaph wunnaumonuh Deguel,
10.21 Kah Kohathitsog moncheog kenunnumwog wunnetupanatamweyeukish, kah nâg weekitteáog pummuwuttauwáekommuk, quoshauwe yeu uppeyónaóut
10.22 Ummuttaákinne tuppuksinn8wonk wunnaumonuh Ephraim moncheog neáunag ukkenauwameongan8ash: kah noh nanáwunuk ukkenauwámeonk noh Elishama wunnaumonuh Ammihud.
10.23 Kah noh nanawunuk ukkenauwameonk wutchippan8onk wunnaumonuh Manasses, noh Gamaliel wunnaumonuh Pedazur,
10.24 Kah noh nanawunuk ukkenauwameonk wutchippan8onk wunnaumonuh Benjamin, noh Abidan wunnaumonuh Gjdioni.
10.25 Kah ummuttaákinne tuppukfinn8onk wunnaumonuh Dan moncheog, wuttat waágig kenugke wame tuppukfinn8wongash pannuppe ukkenauwameongan8: kah noh nanauwunuk ukkenauwameonk, noh Ahiezer wunnaumonuh Ammishaddai.
10.26 Kah noh nanawunuk ukkenauwameonk wutchippan8onk wunnaumonuh Asher, noh Pagiel wunnaumonuh Ocran.
10.27 Kah noh nanawunuk ukkenauwameonk wutchippan8onk wunnaumonuh Naphthali, noh Ahira wunnaumonuh Enan.
10.28 Yeush uppomushaongan8oash wunnaumonuh Israel, neaunag ukkenauwameonan8oash, monchehettit.
10.29 Kah Moses unnau Hobaboh wunnaumonuh Reguel um-Midianite, w(a)senumonche | Moses: kutómun ayeuonganit, ne papaume Jehvvah an8wop, kuttinnumauununneau, weechaiinnean kah pish k8nenehennumun, newutche Jehovah wunneyeu8p papaume Israel.
10.30 Kah wuttinuh, matta nummonch8h: qut en nutohkit, kah nuttinnonkumóut nuttom.
10.31 Kah n8wau, k8wehquetumoush, ahque nukkossinnan, newutche k8wohteoh nuttupkussinn8wonganunnónash touohkomuk, onk woh ken n8skesukkumun kuhnog.
10.32 Kah pish n nih, wecchaiyeog, nux pish n nih ne wanegik Jehovah pisn anhukqueog, nenawun wonk pish k8nenehennumun.
10.33 Kah nag moncheog wutch 8wadchumut Jehovah, nish ukkesukquae pomushaonk: kah 8n8waongane wut-Arkum Jehovah, negonshauog, yeush nishikkesukquáeu pomus[n]aonk, wunnatinneahamauónat nah anwósinóonk.
10.34 Kah ummatokqussum Jehovah nag wunohkukkongqunneau kesukodaeu, monchehettit wutch tuppuksinnowonganit.
10.35 Kah n nih, Ark monchem8ug, Moses n8wau, omohkish, Jehovah, ka[h] kummatwomog seaéhettich, kah neg sekeneunkquéaneg wussemohettich wutch anaquabean
10.36 Kah anwôhshitteaumuk, n8wau qushkish Jehovah, en Israelle piogque momuttannonganog kussuog.
11.1 KAh missinninnuog m8hm8sk8âhettit, neg matcheseog ut wehtauogkut Jehovah, kah Jehovah n8tam, kah ummusquantam8onk nashqunau, kah n8teau wutch Jehovahut, nashqunau ut kenugke nahoh, kah nah ummahchukkeswôh, nah unquáe tuppuksinnowonganit.
11.2 Kah missinninnuog mauunnittauáog Mosesoh, kah Moses peantamauau Jehovah, kah n8tau quttauém8.
11.3 Kah ne ayeuonk wuttissowetamun Taberah, newutche wunn8tom Jehovah nashquneau ut kenugke nahoh.
11.4 Kah kanukke muttaanukeg, neg noh kanukkushoncheg, kodtantamôe matchekodtantamwog: kah wonk wunnaumonuh Israel, qushkeog kah môog, kah n8wáog, howan woh kutassamhukqun weyaus, mechinat?
11.5 Nummehquánumômun namohsog neg m8whakutcheg ut Egypt, wutche monteag ask8tasquash, kah monask8tasquash, kah leeksash, kah weenuwasog, kah garlick.
11.6 Qut yeuyeunukketeahogkóunun nannàssu, yeu wanne teag, webe nuskesukqunnonash en Manna ut:
11.7 Kah Manna mo ogqueneunkquodt Coriandere wuskannemunneat, kah ne áunak | onatuh ne áunak Bdeliam.
11.8 Missinninnug popomsháog, kah ummukkinnumuneau, kah wuttoghumunneau ut togguhwhonggnit, asuh wussukquttahhamuneau ut togguhwhonganit, kah wuttappóunneau pannehtu, kah uppetukqunnonganuhkoneau, kah ne âshpukquok ogkuhpukquan wuske pummei(t).
11.9 Kah nehchippog panshunk ut tuppuksinn8onganit nukkonáe, ne Mánna uppogsumm8wontamun.
11.10 Kah Moses n8tam ummauongan8 missinninnuog pannuppe wutteateashiyeuongan8óut, nishnoh pasuk ut weeke squontamut, kah ummusquantam8onk Jehovah mishe nashqunneau, kah ut wuskesukqut Moses ne matchit.
11.11 Kah Moses unnau Jehovah tohwhutch matchenéheadt kittinneum, kah tohwutch matta namehteo8 kitteamonteanittûonk ut kuskesukqut woh kupponamiinneat wuttuhkequnn8ongan8 wame yeug missinninnuog?
11.12 Sun wame yeug n8neechaninneunk? yeug nunneechanunk; waj woh ussean, neg kénun ut kupp8chenauónut, onatuh nanukkehteoassuwae wut8shimau kónunnont n8nukke mukkiesoh, en ohkeit ne chadchekei(m)op wut8shimóog.
11.13 Uttoh woh n8tahtauun weyaus nutassammón(a)óont wame ycug missinninnuog? newutche neg nummauunnitteunkquog, n8waog, assaminnean weyaus onk woh nummetsimun.
11.14 Matta nuttapenummo nen nusse nehenwonche nukkenunnonat wame yeug missinninnuog, newutche wussaume tuhkequnwog wutche nen.
11.15 Kah yeu néhean, nusheh k8wehquetumoush nusheh, namehteauon kitteamonteanittuonk ut kuskesqukqut, kah ahque naumutti nummatchetowonk.
11.16 Kah Jehovah unnau Mosesoh, mukkinnumah nesausuk tahshinchagkodtog wosketompaog wutch Elderse wunnaumonat Israel, neg waheadcheg, neg Eldersog wutch missinninnuut, kah wutannohsueneum8uh, kah nag pas8 ut mukkinneae kommukqut onk woh na kuttit weechekompaumukqunneau.
11.17 Kah mos nunn8kem, kah mos naut kukken8nsh, nuhn8tin nashauanit noh apehtunkquean, kah nag pish nupponamauwonáoh kah nag pish k8weeche kenunnummómukquog wuttuhkequnn8ongan8 missinninnuog, kah matta pish kenusse kenunnum8un.
11.18 Kah us missinninnúog, Wunneetupanatamwahuk kuhhogkaóog wutche saup, kah pish kummeechumw8 weyaus; newutche kummaumw8 en wuhtauogkut, Jehovah kussimw8, Howan assamhukqueog weyaus | mechinat, newutche n8niyimunnónup ut Egypt, newajeh Jehovah assamukqueog weyaus, kah pis(h) kummetsimw8.
11.19 Matta pish kummetsimw8 pasuk kesuk asuh neesukkesukquáe, asuh napanna tahshe kesukquáe, asuh piogkukquinne, asuh neesneechatikquinne.
11.20 Nô pajeh mamusse nepauzsaut, nô pajeh sohhham8m8uk wutch kutchan8wout, kah uhquanittamok, newutche kutjishanum8m8 Jehovah, no(h) weamukshôóg kah kummaumwop ut anaquabit, kussimwop, Tohwutch sohhamog wutch Egypt?
11.21 Kah Moses n8wau, Missinninnúok neg weamukshóuneg, neg nequtta tahshe pasuk8e muttannonganogkussuog mahtsitâushacheg, kah kussip nutassamoog weyaus, kah nag pish ummecheneau mamusse nepauz.
11.22 Sun woh floksog kah herdsog nehtauonáoh noh wussohkom8nónat? asuh sun pish wame ketahhannâmaquog miayéog wutche nag wamepwuhheonóut?
11.23 Kah Jehovah unnau Mosesoh, sun Jehovah wunnutcneg nano tiohqui[?] yeuyeu woh kenaum, uttoh woh nuttinn8waonk aunak wutche ken, asuh matta.
11.24 Kah Moses sohham, kah unnau missinninnúh wuttinn8waongash Jehovah, kah mouneau nesausuk tahshinchagkodtoh wosketompoh, wutch wunnanannuaénum8oh missinninnuog, kah 8weénekompauwéheuh wetuómut.
11.25 Kah Jehovah n8keu ut matokqs, kah ukken8nuh, kah noh wuttinau nashauanitt8h neh apehtunkqutcheh, kah ummagunuh en nesausuk tahshinchagkodtog wosketompaog, nananuwacheg, kah nnih nashauanit nah apehtáuont, nag quosháe missohhamwog kah matta wutahqueteau8uneau.
11.26 Kah nesuog yeug wosketompaog appuog tuppuksinn8wonganit, pasuk ussowesu Eldad, kah nahohtôeu ussowesu Medad, kah nashauanlt nah wutapehtauoh, kah nag mo wasukuhwhôsitcheg qut matta sohhamóog én Tabernakleut, kah nag quoshae missohhamwog ut tuppuksinowonganit.
11.27 Kah wusken quogqueu, kah wuttinnon Mosesoh, kah n8wau, Eldad kah Medad quoshae missohhamwog ut tuppukssinn8wonganit.
11.28 Kah Joshua wunnaumonuh Nun, wuttinneumoh Moses, pasuk8 tapeneauoncheh 8skeneumoh, namp8ham kah n8wau, Nussontimom Moses, nag queihtus.
11.29 Kah Moses wuttinuh, Sun kutishkauôs newutche nen? woi napehnont wame Jehovah ummissinninnúmoh Manittowompahettit, onk wuh Jehovah wunnashauanitt8moh upponanumauoh.
11.30 Kah Moses nehenwonche mukkinneu en tuppuksinn8wonganit, nagum kah Israelle Eldetsog.
11.31 Kah na 8tch sohhamun waban wutch Jehova(h)ut, kah pas8au quailsoh wutch ketahhannit, kah uppogsumwaheuh tuppuksinnowonganit nequttekesukquae pomushaonganit, yeu nogque wutch, kah nequttekesukquâe pomushaonganit ne nogque wutch, waeénu tuppuksinn8wonganit: kah papaume neesisquanogkodtut, wutch waábe wosketohkit.
11.32 Kah missinninnuog neepóog nehteáge ne kesukok, kah wompanne ne nohkog, kah nehteáge na wonk kesukok, kah nag mukkinaog quailsoh, noh ogguhse mukkinont, mukkinnum piogque Omersash, kah sussuksumwe wussussukkussumóuh wutche nagumau waééne tuppuksinn8wonganit.
11.33 Weyaus ash ohtag nashauwe meepit ut, asquam pasquodtam8muk, ummusquantam8onk Jehovah ayeuuhkonittue nashqunnag wutch missinninnúog, kah Jehovah togkomau missinninnúh, nashpe ahche mishe enninneaonk.
11.34 Kah ne wutussowetamun ayeuonk, Kibroth-hattaavah, newutche na wuttit posekinnóneau missinninnúh neh matchekodtontamunutcheh.
11.35 Wutche Kibroth-hattaavah, missinninnúog moncheog en Hazeroth, kah nag áyeuog Hazeroth.
12.1 KAh Miriam kah Aaron ayeuuhkonittue ken8naog Mosesoh, newutche Ethiopiane mittamwossis neh wetauómoncheh, newutche wetauomau Ethiopiane mittamwossissoh.
12.2 Kah nag n8waog, Sun Jehovah ket8hkau, wunnamuhkut webe nashpe Mosesoh? sunnummatta wonk nashpe kenawun kutt8kauàu? Kah Jehováh wunn8tamun.
12.4 Kah Jehovah tiadche unnau Mosesoh kah Aaronoh kah Miriamoh, Sohham8k kenaau nishwe en mukkinneáekommukqut, kah nag nishwe sohhamwog.
12.5 Kah Jehovah n8keu ut neepattunkquonkane matokqsut, kah neepau ut tabe[r]nacle wetuóme squontamut, kah wehkomau Aaronoh kah Miriamoh, kah nag neeswe sohhamwog.
12.6 Kah n8wau, yeuyeu n8tam8k nuttinn8waongash, na apit manittowomp kenugke kenaau, nen Jehovah pish n8wáhteauwah ut monamansuonganit, pish nukkinn8n ut unnukquomuonganit.
12.7 Nuttunneum Moses matta ne wuttinnie(n), noh pabuhtanumukqussu ut wame nekit.
12.8 Ut mamutt8nut pish nukkinn8n, ut | monomansinneat, kah matta ut nupwóaonganehtu, kah wuttinnussuonk Jehovah noh pish naum, tohwaj matta wabeseóg áyeuuhkone ken8nonat nuttinneum Moses?
12.9 Kah ummusquantam8onk Jehovah ayeuuhkone nashqunneau wutche nagoh, kah moncheu.
12.10 Kah matokqs amaemo wutch wetuómut, kah kusseh Miriam wutchek8 onatuh k8nit, kah Aaron moneauau Miriam, kah kusseh noh wutchek8.
12.11 Kah Aaron unnau Mosesoh, Woi nussontimom k8wehquetumous[n], ahque ponamaiinnean matcheseonk, ne nashpe mattammagwe usseog, kah ne adt matcheseog,
12.12 {Koowehquetumoush} ahque onatuh(h)8utch pasuk napuk, noh so(h)hog wutch ohkasoh wutóontomuk, papohshe weyaus mohtupaémo.
12.13 Kah Moses mauunnitteauau Jehovah n8wau, Woi GOD kenanompassumsh noh neetskeh yeuyeu.
12.14 Kah Jehovah unnau Mosesoh, kah 8shoh, suhquontamwe suhquontog wuskesuk, sunnummatta woh akodchu nesausuk tahshikquinnu? kuppohwhunaj wutch tuppuksinn8wonganit nesausuk tahshikquinne, kah ompetak pethimukinunaj.
12.15 Kah Miriam kuppohwhau wutch tuppuksinn8wonganit nesausuk tahshikquinne, káh miffinninnuog matta pomushau8og, nô pajeh Miriam wonk pethimukkinnónat,
12.16 Kah ompetak missinninnuog pomusháog wutch Hazeroth, kah tuppuksinwog ut touohkomukqut Pharan.
13.1 KAh Jehovah ken8nau Mosesoh n8wau.
13.2 Ann8s wosketompaog onk woh natinneohkontamwog ohke Kanaan ne anumauog wunnaumonuh Israel. papasuk wosketomp wutch wutchippan8onganit 8shoh, pish kutann8numw8 nishnoh pasuk nanánuwaen en kenugke nagoh.
13.3 Kah Moses nah wutann8noh wutch Pharane touohkomukqut, ne an8wadt Jehovah, wame yeug wosketompaog uppuhkuk8oh wunnaumonuh Israel.
13.4 Kah yeush 8wesuongan88ash wutch wutchippan8onganit Reuban Shammua wunnaumonuh Zaccur.
13.5 Wutch wutchippan8onganit Simeon, Shaphat wunnaumonuh Hori.
13.6 Wutch wutchippan8onganit Judah, Caleb wunnaumonuh Jephunneh.
13.7 Wutch wutchippan8onganit Issachar, Jigal wunnaumonuh Joseph.
13.8 Wutch wutchippan8onk Ephraim, Hoshea wunnaumonuh Nun.
13.9 Wutch wutchippan8oonk Benjamin | Palti wunnaumonuh Raphu.
13.10 Wutch wutchippan8onk Zabulon, Gaddiel wunnaumonuh Sodi.
13.11 Wutch wutchippan8onk Joseph. wutch wutchippan8onk Manasses, Gaddi wunnaumonuh Susi,
13.12 Wutch wutchippan8onk Dan, Ammiel wunnaumonuh Gemalli.
13.13 Wutch wutchippan8onk Asher, Sether wunnaumonuh Michael.
13.14 Wutch wutchippan8onk Naphtali, Nahbi wunnaumonuh Vophsi.
13.15 Wutch wutchippan8onk Gad. Geuel wunnaumonuh Machi.
13.16 Yeush 8wesuongan8ash wosketompaog Moses ann8noncheh wunnatauwohtinnaóont ohke: kah Moses wutussowenau Hoshea wunnaumonu Nun, Joshuah,
13.17 Mah Moses nah wutann8nuh wunnatinneahkóontamunnaóont ohkeit Kanaan, kah nah wuttinuh, ogquodchuag nogque en sowaniyeu, kah ogquodchuag en wadchuut.
13.18 Kah kuhkinneam8k ohke uttôh ônag, kah missinninnuog neg noh wadohkitcheg, tóh wuttin menuhkesinneau, asuh n8chumwesinneau, toh wuttin mononeau asuh ogguhsinneau.
13.19 Kah uttôh ônag ohke ne wadohkehettit, uttoh en wunnegen asuh matchet, kah uttôh ônag keihtotanash ne âhettit, toh weetuommú8 asuh wonkon8sinnú8,
13.20 Kah tóh ônag ohke, toh en weenauohkomukk88 asuh matohkomukk88; toh wuttuhqunnú8 asuh matta: kah wutt8anatam8k kah neemunûm8k nawhutch meechumm8onk ne ohkeit, kah yeuyeu ahquompiyeup negonne adtuhtag wenominneash.
13.21 Kah ogquodchuwaog kah natinneahkontamwog ohke, kah touohkomukqut Sin, en Rehob, en weekqshik Hamath.
13.22 Kah ogquodchuauog en sowaniyeu, kah peyau Hebron, kah na wutapinneau Ahiman, Sheshai, kah Talmai, wunnaumonuh Anak: onk Hebton ayìmunah nesausuk tahshe kodtumwáe negonnâeu Zoan ut Egypt.
13.23 Kah peyaog sepuesut Eshkol, kah nà wutch tummehtamuneau wuttuhkq, kah nequttutcheauash, wenominneash, kah nesuog wuttéhtumuneau, kah paudtóog pomegranates, kah figsash.
13.24 Ne ayeuonk hettamun Eshkol sepues, newutche nequttutcheaush, nish wunnaumonuh Israel na waj tummehthamhetticheh.
13.25 Kah qushkeog wutch natinneakontamunat ohke, mahche yauunchadtikquinohkok.
13.26 Kah nag moncheog, kah peyaonáog Mosesoh, kah en Aaronut, kah en wame mukkinneongan8ont wunnaumonuh Israel, en Parane touohkomukqut en Kadesh; kah nah uppaudtanchem8kauóuh, kah wame | mukkinneonk, kah nah wunnohtinóuh ummeechummóonk ohke.
13.27 Kah nag wuttinnoneau, kah n8waog, nuppeyaumun ohkeit na anann8seog, kah wunnamuhkut ut tommogkon sogkodtunk kah honey, kah yeu nawhutch ummechummúonk.
13.28 Qut missinninnúog ne wadohkicheg menuhkesuog, kah wonkon8sine kitt8tanash ahche mogkiyeuash, kah na nuttit nauónan wunnaumonuh Anak.
13.29 A[m]alek wutohtu sowanohkomukqut, kah Hittitsog, kah Jebusitsog, kah Amoritsog, wutohtuog wadchuut, kah Kanaanitsog wutohtuog kishke ketahhannit, kah kishke Jordan ohkéit.
13.30 Kah Kaleb sunnequáheau missinninnúog ut anaquabit Moses, kah n8wau, ogquodchuae ogquodchuadtuh kah ohtauuttuh, newutche papáne kuttapenumumun sohkomunat.
13.31 Qut wosketompaog neh weeche ogquodchuómukqutche, n8waog, matta kuttapenum8mun ayeuhkone ogquodchuwáonónat missinninnuog newutche nag kutánue menuhkcsumukqunnónog.
13.32 Kah kesteauog mataunchem8kaonk papáume ne ohke natinneahkontamwéhettit, en wunnaumonat Israel, n8waog, Ne ohke pannupwusháog natinneahkontamunat, ne ohke máhchep8 neh noh wodohkinutcheh, kah wame missinninnuog neg noh adt náugketcheg, quoquounkqussuog.
13.33 Kah na nuttit nauónan magoshketompáog wunnaumonuh Anak, neh wutontseonguh mogoshketompáog, kah nenawun ut nuskesuskqunnónut nutogqueneunkqussimun quaquequeshantóut, kah netatuppe ut wuskesuk8óut.
14.1 KAh wáme mukkinneonk mishont8wae wuttauatonkqussuog, kah missinninnuog mauog ne nohkog.
14.2 Kah wame wunnaumonuh Israel, ayeuuhkone m8m8skomaog Mosesoh kah Aatonoh, kah wame mukkinneonk nah wuttinuh Woi napehnont nupp8ogkus ut ohkeit Egypt, asuh ut touohkomuk napehnont nuppogkus.
14.3 Kah tohwhaj Jehovah pas8kqueog yeu ohkeit, nuppunshonanónut wutch togkodteg, nummittawwussinnónog, kah nuppeissesumunnônog wutch tohqunnittuonk; sunnummatta negonne wunnegenninno nuqushkenanonut en Egypt?
14.4 Kah nag unnàog nishnoh howan wematoh, ayeuontuh mummugquomp, kah qushketuh en Egypt.
14.5 Kah Moses kah Aaron penushauttamwog wuskesuk8oash, ut anaquabhettit mukkinneáe | móecheg wame wunnaumonuh Israel
14.6 Kah Joshua wunnaumonuh Nun, kah Kaleb wunnaumonuh Jephunneh, nag nawhutch natauohtunkuppanneg ohke nenekkuhkomwog wuthogk8unash.
14.7 Kah nag unnaog wame mukkinneonguh, wunnaumonuh Israel, n8waog, Ohke ne pannupwushaogkup natinneakontamunat, ne muttáe wunnegen ohke.
14.8 Tohneit Jehovah tapeneunkqueog, neit woh kuppas8qun yeu ohkeit, kah woh kittinnumunkqunan, ohke ne tomogok sogkodtunk kah hony.
14.9 Webe ahque cheketók Jehovah: kah kenaau, ahque qusheuk missinninnúog ohkit, newutche nag kuppetukqunnunkanunnonog, wutonkkaúhquss8ongan8 wunnukkonukquneau, kah Jehovah k8wetomukqun, ahque nag wabesuón8k.
14.10 Qut wame mukkinneonk n8wau, nashpe qussukquanash qussukquanehtahh8k: kah wussohsumóonk Jehovah nogquot, ut mukkinneaekommukqut, ut anaquabhettit wame wunnaumonuh Israel.
14.11 Kah Jehovah unnau Mosesoh, Tohutt8che yeug missinninnuog numm8m8sqhikquog? kah tohutt8che matta pish n8namptunk8og, newutche wame kukkinneasuongash nish aseonish ut kenugke naghok.
14.12 Nag nuttogkomôóg nashpe enninneaonguh, nummananumóog nutahtoonk, kah nummishteo wutohtimóin wutche kuhhogkat, anue missi kah menuhki onk nag.
14.13 Kah Moses unnau Jehovah, neit Egyptianéog pish wunn8tamuneau, newutche kussohh8wun yeug missinninnúog, nashpe kummenuhkesuonk wutch (k)enugke nagoh.
14.14 Kah n[a]g pish unnaog yeuh, yeu wadohkinutcheh ohkeit newutche nag n8tamwog, ken Jehovah k8weetom yeug missinninnúog, ken Jehovah mamuskesukque kenait, kah kummatokqussum waabe ohteau ut nag, kah ut matokqse pogkomunkquonkanit nag kinnegonuhkauóog kesukodtáeu, kah ut n8táe pokomunkquonkanit nukkonaeu,
14.15 Yeuyeu nashadt yeug missinninnúog onatuh pasuk wosketomp, neit wutohtimónneunk woh n8waog, neg n8togig k8waweenomiteaonk, n8waog:
14.16 Newutche Jehovah n8num uppás8ónat yeuh missinninnuh, en ohkeit nnoh chadchekéimomp, newajeh nushont ut touohkomuk.
14.17 Kah yeuyeu kenanompassumsh, ummenuhkesuonk Jehovah missaj, neán8wáop, kussip.
14.18 Jehovah sepe chequnehtam, kah muttae monaneteau, wutahquontamunat matcheseongash kah panneseongash, kah pahke matta pahteanumau matchesenutcheh, nátauwohtau wut8shinneunk ummatcheseonganôash ut wunnaumonat, en nishwudt, | kah en yauudt pometuonganit.
14.19 Ahquontash kenanompassumush ummatcheseongan8 yeug missinninnuog neane missag kummonaneteaonk, kah neane ahquontamauadt yeug missinninnuog, wutch Egypt en yeu pajeh.
14.20 Kah Jehovah n8wau, Nummahche ahquontam neaunag kuttinn8waonk.
14.21 Qut wunnamuhkut neane pomantam, wame ohke pish numwohteau wussohsumóonk Jehovah.
14.22 Newutche wame wosketompaog neg nagig nussohsumóonk, kah nukkehkinneasuongash nish aseánish ut Egypt, kah ut touohkomuk, kah nukqutchhikquog yeush piogqut nompe, kah matta n8tamóog n8wadtauatonkqussuonk.
14.23 Nag namohettit ohke ne chadcheimog wut8shinneunk, onk matta pish howan neg m8hm8skumutcheg wunnaum8unneau
14.24 Qut nuttinneum Kaleb, newutche onkatoge nashauanitto mo appehtunk, kah pannuppe nutasukunk, nnoh nuppas8 ohkit né aiyont, kah 8skannemuneoh pish wutahtáenin.
14.25 (Neit Amalakitsog kah Kananitsog wutohtuppaneg 8nauhkoiyeuut) saup qushkek, kah onkq touohkomuk nnogque mayut misque ketahhanit.
14.26 Kah Jehovah kene8nau Moses kah Aaronoh n8wau,
14.27 Toh utt8che woh nutchequnehtam yeu matche pometuonk, neg m8m8skumutcheg? nunn8tam umm8m8sk8waongn8 wunnaumonuh Israel ne m8m8skummehettit.
14.28 Nag us, Neane pomantam wunnamuhkut n8wau Jehovah pish kuttunnehennumw8 ne an8waóg ut nehtauogkut.
14.29 Kuhhogkaóog pish penusháog ut touohkomukqut, kah wame neg agkemutcheg kenugke kenaau, neaunag mamusse kutogkemutteaongan8, wutch neesnehchage kodtumwohkomunat kah paameu, neg ayeuuhkône m8m8skumutcheg
14.30 Mat chananetamwe matta pish kuppeyaumw8 ohkeit papaume ne chadchekeyeuwâomp, na k8tohkehhenunaóont, webe Kaleb wunnaumonuh Jephunneh, kah Joshua wunnaumonuh Nun.
14.31 Kah kuppeissesum8óog, neg an8waogkuppanneg, pish tohqunoog, neg nuppethuóneau, kah nag pish wahteauog ne ohke ne sekeneâmog.
14.32 Qut kenaau kuhhogkaóog pish penusháog ut touohkomuk.
14.33 Kah keneechan8óog pish meetsuog ut touohkomuk yauuncahge kodtumwae, kah pish kenunnumwog kummamussuwongan8ash, nô pajeh kuhhogkaôog mohtuppaehettit, ut touohkomuk.
14.34 Neane ogketamuk kesukodtash, natinneakontamog | ohke yauunchatikquinne, (pasuk kesuk nequt kodtum8, pasuk kesuk nequt kodtum8) pish kukkenunnumw8 kummatcheseongan8oash, yauunchage kodtumwae, kah pish k8wahteomw8 kuppohquanumoadtuonganun.
14.35 Nen Jehovah nummahche ket8kom, wunnamuhkut nuttinehteauun yeu wame matche mukkinneonk, neg ayéuuhkone mukkinnehtunkqueaneg yeu ut touohkomuk neg pish mohtupáéog, kah na pish wuttit nuppuneau,
14.36 Kah wosketompaog neh Moses ann8noncheh wunnatinneakontamunaout ohke, kah quashkehettit, wame mukkinneonk ayeuuhkone m8m8skomonat nagum, paudtauwehettit mataunchem8kaontamoonk ohke.
14.37 Yeug wosketompaog nupp8og, neg paudtunkig mataunchem8kaontam8onk ohke, nashpe enninneaonk, ut anaquabit Jehov[]h.
14.38 Qut Johsua wunnaumonuh Nun, kah Kaleb wunnaumonuh Jephunneh, pomantamwog, nawhutch yeug natinneakontogkuppanneg ohke.
14.39 Kah Moses yeush kutt8wongash wuttinnonash wame wunnaumonuh Israel, kah missinninnuog mishe mauog.
14.40 Kah neepóog nompoae, kah auog kódtuhkôag wadchuut, n8waog, Kusseh nenawun kah pish nuttomun, ne ayeuonk Jehovah an8wop, newutche nummatchesemun
14.41 Kah Moses n8wau, Tohwutch yeuyeu panneussehtamog wuttinn8waonk Jehovah? qut matta pish wunnegeninn8
14.42 Ahque kuhkuhquegk, newutche Jehovah matta k8wetomuk8, onk woh mat kuttogkomitteomw8 ut anaquabhettit kummatwom8óog.
14.43 Newutche Amalekitsog, kah Kananitsog, na anaquabeog, kah pish kuppenushomw8 wutche togkodteg, newutche kukqushkemw8 wutch asuhkauonat Jehovah, kah matta Jehovah pish k8weetomukou.
14.44 Qut nag pittuanumwe koshkomme ogquodchuáog en kôdtuhkôag wadchuut, qut wunn8wae wut-Arkum Jehovah kah Moses, matta amai wutch anome tuppuksinn8onganit.
14.45 Kah Amalekitsog w8mussuog kah Kananitsog, neg wadohkitcheg ne wadchuut kah nah wuttogkommouh kah wutuhquanumweheouh yâ en Hormah.
15.1 KAh Jehovah ken8nau Mosesoh n8wau,
15.2 Ken8s wunnaumonuh Israel kah nag us, Peyôog kutohtue ohkeyeuout, ne anumauunog.
15.3 Ayimog n8tae mag8onk en Jehovah | ut, chikohtae mag8onk, asuh sephâusuonk, chippinnumunat quoshauwaonk, asuh unnantamwe mag8onk, asuh ut kukkuhk8wae mishadtupp8ongan8wout, ayimunat weetemungquok en Jehovahut, wutch flokut, asuh herdut,
15.4 Neit noh maguk wussephausuonk en Jehovahut, pish pas8chewuttau m(ee)ch8e mag8onk, paogque chippag paskquag n8khik kenugkenausu yaue chippag pasuk hinne pummee.
15.5 Kah yaue chippag pasuk hinne wine, wutche wuttattamóe sephasuonk, ne pish kukquoquoshwunnumun, wutche chikohtae mag8onk asuh wutche sephausuonk, wutch pasuk Lamb.
15.6 Asuh wutche ram, pish kutayim meetsué sephausuonk, neese piogque chippag pasquag n8khik kenugkenausu nashpe nashwe chippag hinne pummee
15.7 Kah wutch wuttattamóe mag8onk nashwe chippag hinne wine, pish kummagun wutch weetemungquok en Jehovahut.
15.8 Kah ayimun herde wuskoshim8m, chikohtae mag8onk, asuh sephausuonk, chippinnumunat quoshowaonk, asuh wunohteae mag8ongash en Jehovahut.
15.9 Neit pish pas8che pas8au weeche herde wuskoshimwoh, meetsue sephausuonk nishwe piogque chippagish pasquag n8khik kenugkenausu paushe hinne pumme.
15.10 Kah pish kussephaus wutch wuttattamóe sephausuonk, paushe hinne wine, wutche n8tae mag8onk weetemungquok en Jehovahut.
15.11 Yeu pish unneheun wutch pasuk oxen, asuh wutch pasuk ram, asuh wutch shepse lambe asuh goatses
15.12 Neaunogketamuk ne pish ayimwog, ne pish kuttinteauunneau wutch nishnoh pasuk, neaunogketamuk.
15.13 Nishnoh pasuk noh kohothteaenekit, ne pish yeush wuttinteauun, ummagunat n8tae sephausuonk weetemungquok en Jehovahut.
15.14 Kah tohneit pen8wot enneapeyont kuhhogkaout, asuh howan kenukshóog ut kuppometuongan8out, kah kod ayik n8tae mag8onk weetemungquok en Jehovahut, neaseog ne pish wutussen.
15.15 Kenaáu moeuwehkomonk, pasuk kuhk8waonk pish wutch kenaau, kah wutch pen8wot noh neyaneapeyont, michemohtag kuhk8waonk ut kuppometuongan8wout, neanayeog, ne pish wuttinniin pen8woat ut anaquabit Jehovah.
15.16 Pasuk unnaumatuonk, kah pasuk unniyeuonk ne pish wutche kenaau, kah wutch pen8wot, noh neaneapeont.
15.17 Kah Jehovah ken8nau Mosesoh n8wau,
15.18 Ken8s wunnaumonuh Israel kah nag | us, Peyôóg ohkeit ne pas8unog.
15.19 Neit pish nnìh meechog ne petukqunnunk ne ut ohkeit, pish kuttahshinumumw8 tatashinumwe sephausuonk en Jehovahut.
15.20 Negonne kuttittuhpunnum8ongan8 pish kuttatashinnumumw8 wutch tatashinumwe sephausuonk, neane tatashinumwe sephausuonk wutch áhhuttannuppoghamuk, ne pish kuttìnne tatashinnumunneau.
15.21 Negonne kuttittuhpunum8ongan8 pish kuttinnumauóneau Jehovah tatashinumwe mag8onk ut kuppometuongan8out.
15.22 Kah mat wahteaue matchesecheg, kah matta usseog wame yeush wuttinnaumatuongash nish Jehovah anoncheh Mosesoh.
15.23 Wame nish Jehovah an8nukqueagish nashpe wunnutcheganit Moses; wutch na kesukod Jehovah an8nont Mosesoh, kah yeu pajeh pannuppe kuppometuongan8out
15.24 Neit pish nnih, ne teag mat wahteaue ussemuk, wutch wuskesukqut mukkinneonk: neit wame mukkinneonk pish quaquashwunau pasuk8 bullokoh, wuskoshim8m wutch herdut, wutche chikohtae mag8onk, wutche weetemungquok en Jehovahut, kah ummetsue sephausuonk, kah 8tattamwe sephausuonk neáseog, kah pasuk nomposhimwe goats wutche matcheseongane sephausuonk.
15.25 Kah sephausuen pish ayim wunnauwadtuonk wutch wame ummukkìnneongan8 wunnaumonuh Israel, kah pish monaneteae ahquontamauóneau newutch ne matta wahteauonk, kah nag paudtóog ummag8ongan8 n8tae mag8onk en Jehovahut, kah ummatcheseongane sephausuongan8 anaquabit Jehovah, wutche mat 8wahteaongan8.
15.26 Kah ne pish monaneteae ahquontamauoneau wame ummukkinneongan8 wunnaumonuh Israel, kah pen8wot noh na áneapeyont, newutche wame missinninnuog matta wahteau8og.
15.27 Kah pasuk keteahogkou mat wahteaue matchesit, neit pish pas8chewunau ne kodtum8k squoshimwe goatsoh wutche matcheseae sephausuonk.
15.28 Kah sephausuaen pish wunnauwadtuwáheau keteahogkounoh neh mat wahteaue matchesenutcheh, mat wahteaue matcheseit anaquabit Jehovah, noh wunnauwadheonat kah pish monaneteae ahquontamauon.
15.29 Wutch noh adt nekit kenugke wunnaumonuh Israel, kah wutche pen8wot noh neadt penuwohteaut pasuk unnaumatuonk wutche kenaau, noh matta wahteaue matchesit.
15.30 Qut keteahogkou noh quanunkquanutcheae matchesit, ut toh an noh ne adt neekit, asuh pen8wot, noh kehkomau Jehovah, kah noh keteahogkou pish tummetahwhau wutch kenugke ummissinninnúmoh.
15.31 Newutche sekéneam wuttinn8wàonk | Jehovah, kah pohquanum wuttinnowaonk noh keteahogkou, pish pannuppe tummetahwhau, ummatcheseonk pish wutappetunkqun.
15.32 Kah wunnaumonuh Israel ayeuog touohkomuk, kah tohqunóog wusketompuh aseenshauh Sábbath dayeu.
15.33 Kah nag aseenshanutcheh tohqunoncheg, uppas8ch(e) wuttauwonáoh Mosesoh kah Aaronoh, kah wame mukkinneongoh,
15.34 Kah ukkupshagkinóuh, newutche asquam wahhikquodtinno toh woh ánhit.
15.35 Kah Jehovah unnau Mosesoh, wosketomp pish nupp8e nushau, kah wame mukkinneonk ukqussukquontahwhoh qussukquonash ut poquodche tuppukfinnowonganit.
15.36 Kah wame mukkinéonk wunohh8wunoh en poquodche tuppuskinnowonganit kah nag ukqussukquantahwhóuh qussukquanash, kah nupp8 nean ann8nont Jehovah Mososoh,
15.37 Kah Jehovh ken8nau Mosesoh, n8wau.
15.38 Ken8s wunnaumonuh Israal, kah nag us, ayimmohettich wunnewus ut uhquae wuthogk8un8óut, pannuppe uppometuongan8éut; kah ponamwehettich ut uhquae 8nóe ribband:
15.39 Kah ne pish wunnewussiyeu8 wutche kenaau, onk woh kenaumuneau, kah woh kummequontamumw8 wame wuttinnaumatuongash Jehovah, nish ussenat, kah woh matta kenoswehtamomw8 nehenwonche kuttahh8woash kah nehenwonche kuskesuk88ash, nish neahen nanwun8dsquaóg.
15.40 Onk woh kummequantamumw8, kah kutussémw8 wame nuttinnaumatuongash, onk woh k8neetupanatamweyeumw8, en kum-Manitt8m8wóut.
15.41 Nen Jehovah kum Manitt8w8, noh sohh8wunukqueóg wutch ohkit Egypt, k8-Manitt8munnaóut, nen Jehovah kum-Manitt8mw8.
16.1 KAh Korah wunnaumonuh Izhar, wunnaumonuh Kohath, wunnaumonuh Levi, nemunau wosketompuh, kah Dathan kah Abiram wunnaumonuh Eliab, kah On wunnaumonuh Peleth, wunnaumonuh Ruben.
16.2 Kah nag neep8og ut anaquabit Moses, kah wosketompaog nawutch wunnaumonuh Israel, neese pasuk88og kah napanna tahshinchág sontimóog ut mukkinneonganit, wehkumutcheg, ut mukkinneáonganit, wanoncheum8ónutcheg.
16.3 Kah ayeuuhkone moiéhtauáog Mosesoh kah Aaron, kah nág nah wuttìnóuh, k8saumme mìshheaumw8 kuhhogkaóog, newutche wame mukkinneonk, wame nag wunnetupanatamweyeu8og, kah Jehovah nah weamukshonuh, kah toh waj ánue ushpunóg | kuhhogkaóog ummoeuwehkomunk Jehovah.
16.4 Kah Moses wunn8tamun, kah penushadtam wuskesuk.
16.5 Kah ken8nau Korahoh kah wame ne adtahs8it, n8wau, mohtompôg, Jehovah pish wahteauwâhuau nah wuttaiheuh, kah howan wunnetupanatamweyeuit, kah howane pas8tsháheont, neh uppepenauoh, pish uppas8tsháheuh wuhhogkat.
16.6 Yeu ussek, nemunnum8k censersash Korah, kah wame ne adtahs8it.
16.7 Kah ne poam8k n8tau, kah ne ponam8k incense, ut anaquabit Jehovah saup, Kah pish n nih, wosketomp neh Jehovah pepenauoncheh, noh pish wunnetupanatamweyeu8, kenaau k8saume misheheamw8 kuhhogkaóog, kenaau wunnaumonuh Levi.
16.8 Kah Moses unnau Korah, n8tiek k8wehquetumauunumw8, kenaau wunnaumonuh Levi:
16.9 Sun yeu peamesan wutche kenaau, ne um-Manitt8moh Israel kutchippunukquneau, wutch ummukkinneonganit Israel, kuppas8che wunnunnanónut en wuhhogkát, ussenat tabernakle usseonk Jehovah, kah nepauinneat anaquabhettit mukkinneonk, aninnumauónat?
16.10 Kah noh kuppas8chewunuk; kah wame kcmatog wunnaumonuh Levi weeche ken, kah sun wonk kenatinneahamumw8 sephausuâenue aninnohsuonk?
16.11 Ne waj ken wame ne adttahs8wean, áyeuuhkonittue mukkinehtauadt Jehovah: kah Aaron, howan noh, waj m8m8skomôg?
16.12 Kah Moses ann8teamo wehkomônat Dathan kah Abiram, wunnaumonuh Eliab: kah nag n8waog, matta woh nukkuhkukk8mun.
16.13 Sun peásin yeu kuppas8innean wutch ohkeit, ne tomogkok sogkodtunk kah hony, kenushinneanónut ut touohkomuk: qut wonk kussontimáeu kuhhog ânue onk nenawun;
16.14 Wonk matta kuppas88mun ohkeit ne tomogkok sogkodtunk kah hony, kittinnummiinneanónut ohteakone kah weenominneohtekone ahtôonk: sun kukkuthamumw8 yeug wuskesuk88ash? matta woh nukkuhkuk8mun.
16.15 Kah Moses ahche musquantam, kah unnau Jehovah, ahque tapeneash wussephausuongan8, matta nemunumauóog pasuk8ash, asuh matta pasuk n8woskheuh.
16.16 Kah Moses unnau Korahoh, ken kah wame ne adtahs8wean, neepok anaquabit Jehovah, ken kah nag, kah Aaron saup.
16.17 Kah nemunnumok nish noh wosketomp wus-censerhm, kah ponamok incense, kah pas8che wuttau8k anaquabit Jehovah nish noh wosketomp wus-censerum, neesepasuk8 censersash, kah napanna tahshinchag, kah ken | kah Aaron, nish noh wosketomp wus-censerum.
16.18 Kah nag nemunumwog nishnoh wosketomp wus-censerum, kah n8tau upponamuneau, kah incense upponamuneau, kah nag neépóog ut mukkinneae kommukque squontamut, kah Moses kah Aaron.
16.19 Kah Korah ayeuuhkonittue mukinnéhtauau nahoh, wame mukkinneonk, en mukkinneâe kommukque squontamut, kah wussohsum8onk Jehovah naeihtam wame mukkinneonk.
16.20 Kah Jehovah ken8nau Mosesoh kah Aaronoh, n8wau,
16.21 Chippinn8k kuhhogkaóog wutch kenugke yeug mukkinneonk, kah tiadche nuppáguanôog.
16.22 Kah nag penushadtamwog wuskesuk8oash, kah n8waog, woi Manit, um-Manitt8m8oh wunnashauonguh wame weyaus; pasuk matcheseit, sun pish kussopitae kummusquanum wame mukkinneonk.
16.23 Kah Jehovah ken8nau Mosesoh n8wau.
16.24 Ken8s mukkinneonk n8wash, kuhkuhquegk wutch waeenu wetuomut Korah Dathan kah Abiram.
16.25 Kah Moses omohku, kah au Koroh ut Dathánut kah Abiram ut, kah Israelle eldersog wutasukauouh.
16.26 Kah ken8nau mukkinneonguh n8wau ámaegk k8wehquetumauonumw8, wutch weekuout yeug matchetowéenuog: kah ahque missunnum8k ne teaguas wuttaiheeu, ishkont kummohtupaem8 ut wame nag ummatcheseongan8out.
16.27 Kah nag kuhkuhqueog wutch wetuomut Korah Dathan kah Abiram waeenu, kah Dathan kah Abiram sohhamwrg, kah neepoog squontam wekuôut, kah ummittamwuss8oh, kah wunnaumon8uh, kah uppeissesum8uh.
16.28 Kah Moses n8wau, yeu wutch pish k8wahteomw8 Jehovah nuta§8nuk wame yeush ussenat, newutche matta nehenwonche nuttah ut n8ch ussenash.
16.29 Tóhneit yeug wosketompàog nuppehettit, neane wamewosketompaog nuppehettit: kah unninnatauwahut neauaunag natauwahaongan8 wame wosketompaog, neit Jehovah matta nutann8nuk8h:
16.30 Qut Jehovah wuske kesteunk teag, kah ohke woshwutt8ait, kah nah misseashquit, kah wame neg wadchiitcheg, kah keteae w8mussehéttit en chepiohkomukqut, neit pish k8wahteomw8, yeug wosketompaog m8m8sqheaog Jehovah,
16.31 Onk nish mahche n8wadt wame yeush kut8wongash, ohke passôagkem8 ne apappéhettit.
16.32 Kah ohke woshwunum wutt8n, kah nah ummissheasqunneuh, kah wek8oash, kah | wame wosketompaog neg wadchiitcheg Korahut, kah wuttinnéetuongan8.
16.33 Kah nag, kah wame noh wadchiitcheg keteae w8mussuog en chepiohkomuk: kah ohke wéanehtauoh, kah nag paguanuog wutch kenugke moeuwehkomonk:
16.34 Kah wame Israel neg weenehkauonchég wussemóog, wadtauaonkqussinit, newutche n8waog, ishkont ohke kummisheasquonukqun.
16.35 Kah n8tau 8m88 wutch Jehovahut kah mahchekuswau neese pasuk88oh, wosketompoh kah napanna tahshinchagkodtog neg sephausitcheg incense.
16.36 Kah Jehovah ken8nau Mosesoh n8wau.
16.37 Ken8s Eleazer wunnaumonuh Aaron sephausuen, woh wunnemunnumunat Censersash wutch nashqunaut, kah seahash n8tau yeáut; newutche nish wunnetupanatamweyeu8ash.
16.38 Wussencersum8ash yeug macheneheoncheg nehenwonche ukketeahogkounouh kah nish ayimunach mage kiskagish, wutche onkhumunat Altar, newutche nish wussephausinaoash ut anaquabit Jehovah, kah nish wunnetupanatamweyeu8ash, kah nish pish kuhkinneasuongash wutch wunnaumonuh Israel.
16.39 Kah Eleazar sephausuaen nemunum wompohshogque Censersash, nish nag chagohsuhpanneg sephaushetteupash, kah nish ayimunash mage kiskagish onkhumunat Altar.
16.40 Ummequontam8ongan8 wunnaumonuh Israel; wanne howae pen8wot, neh matta 8skannemunegeh Aaron, woh pas8tshonat sephausinneat inecnse ut anaquabit Jehovah, ishkont yaneyeu8 Korahoh, kah neadtashaiyeuéhettit, nean8wodt Jehovah ut nashpe wunnutcheganit Moses en wuhhogkat.
16.41 Kah na nompunk, wame mukkinneunkan8 wunnaumonuh Israel ayeuuhkonittue m8m8skomaog Mosesoh, kah Aaronoh, n8waog, kenushomw8 ummissinninneumoh Jehovah.
16.42 Kah n nih mukkinneonk moiehettit ayeuuhkonittue Mosesoh, kah ayeuuhkoittue Aaronoh, nuhquaeog nogque mukkinneaekommukqut, kah kusseh matokqs wunnuhkuhkomun, kah wussohsumôonk Jehovah nogquodt.
16.43 Kah Moses kah Aaron peyauog anaquohtag mukkinneaekommuk.
16.44 Kah Jehovah ken8nau Mosesoh n8wau,
16.45 Kuhkuhquegk wutch kenugke yeu mukkinneonganit, kah nukkenuppe paguanóog, kah nag penushaantamwog wuskesuk8ash.
16.46 Kah Moses unnau Aaronoh, nemunush ne Censer, kah ne ponsh n8tau wutche | Altarut, kah ne ponsh incense, kah kenupshaush en mukkinneonganit, kah nag wunnauwadtuwah, newutche kussopiteae musquantam8onk sohham8m8 wutch anaquabit Jehovah, ut énninneaonk kutchishin.
16.47 Kah Aaaron nemunum ne an8wadt Moses, kah quogqueu en nóe moeuwehkomonganit, kah kusseh enninneaonk kutchishin ut kenugke missinninnutu: kah ponamun incense, kah wunnauwadtuwaheau missinninnuh.
16.48 Kah noh neepau nashaue napunutche kah pamontamunutcheh, kah enninneaonk togkogqshau.
16.49 Kah nag napukeg ut enninneaonganit nabo yaue muttannonganogkussuog kah nesausuk tahshe pasu88og, chonchippe neg napukeg papaume wutusseonk Korah.
16.50 Kah Aaron qushkeu en Mosesut, en mukkinneaekommukque squontamut, kah enninneaonk togkogqshau.
17.1 KAh Jehovah ken8nau Mosesoh, n8wau.
17.2 Ken8s wunnaumonuh Israel: nemunnumwansh, mehtugk8m, wutch nishnoh 8sh8oh wee8ash, wutch wame Sontimmohtu, neaunag 8sh8oh weekuoash, nabo nenash metugk8mesash, nishnoh wosketomp 8wesuonk pish k8sukkuhhumun ut ummehtugk8mesut.
17.3 Kah Aaron 8wesuonk pish k8sukkuhhumun ut ummehtugk8mesut Levi: newutche pasuk mehtugk8mes pish wutch wabuhkuhk8ut 8sh8oh wekuout.
17.4 Kah pish k8wadchanumunash ut mukkinneaekommukqut, anaquohtag wauwaonk uttoh adt nogkushkauun.
17.5 Kah pish nnih, wosketomp noh pepen8og, ummehtugk8mes pish negin, kah nutchequnahtóh umm8sk8aongn8 wunnaumonuh Israel, ne waj m8m8skumehettit,
17.6 Kah Moses ken8nau wunnaumonuh Israel, kah wame sontimóog nag wuttinnumauóuh mehtugk8mes wutch pasuk sontim, mehtugk8mes wutch pasuk sontim neaunag 8sh8oh wekuóash, nabo nenash mehtugk8mesash: kah ummehtugk8mes Aaron weamukshau nag ummehtugk8mes8óut.
17.7 Kah Moses ponum mehtugk8mesash anaquabit Jehovah ut wauwaekomukqut.
17.8 Onk n nih na nompunk, Moses petuttead en wauwáekommukqut, kah kusseh ummehtugk8mes Aaron wutch wek Levi, nekinup, kah sonkin wunneht8nóhquomash, kah sonkin uppishaanash, kah wutcheken almondsash
17.9 Kah Moses wame sohwuttau mehtugk8mesash wutch anaquabit Jehovah en wame wunnaumonuh Israel, káh nág naumwog | kah nemunnumwog nishnoh wosketomp ummehtugk8mes.
17.10 Kah Jehovah ken8nau Mosesoh, Wonk paudtaush ummehtugquemes Aaron ut anaquohtag wauwáonk, woh wadchanumun wutch kukkinneasuonk ayeuuhkonittue cheketamwe wunnaumoniinneunk, kah pish kuppapakodche amaunumumw8 m8m8sk8aongan8 wutche nen, onk woh mat nupp8og.
17.11 Kah Moses wutussen neanann8nont Jehovah, ne wutussen.
17.12 Ka[h] wunnaumonuh Israel unnaog Mosesoh n8waog, Kusseh, nunnupumun, nuppaguanimun, n8wame paguanimun.
17.13 Nishnoh pasuk noh pas8tshadt, noh pas8sukog wuttabernaklum Jehovah, pish nupp8: sun pish nuppaguanumun nashpe nupp8onk?
18.1 KAh Jehovah unnau Aaronoh, ken, kah kenaumonog, kah k8sh week weeche ken, pish kugkenunumumw8 matcheseongash ut sanctuaryeut, kah ken kah kenaumonunk weche, pis[n] kukkenunnumumw8 kussephausue aninno[n]suenúe matcheseongash.
18.2 Kah wonk kematog, wutchippan8onk Levi, wutchippan8onk k8sh pas8chewuttoush weeche ken, onk woh nag k8weechayeumukquog, kah woh kutannumunkquog: qut ken, kah kenaumonog weeche ken, pish aninnohsuog anaquohtag wauwaé kommuk.
18.3 Kah nag pish nanawehteauog kummeechumuhkausuwâonk, kah meechumuhkonáonk wame tabernakle: qut nag matta pish pas8tshau8og, wunneetupanatamwe wishquodt, kah ut Altarut, onk woh nag mat nupp8og, na neeswe nag kah kenaau.
18.4 Kah nag pish k8weechayeumukquog, kah pish nanawehteauog papaume meechumukhkontamïonk mukkinneae kommuk, wutch wame weetuôme usseongash, kah pen8wot matta pish kuppas8suk8gkou.
18.5 Kah pish kenanawehteamw8 mechumuhkontam8onk wunnetupanatamwe ayeuonk, kah mechumuhkontam8kon Altar, onk matta wonk woh kussopitáe musquantamóonk ut wunnaumonat Israel.
18.6 Kah nen kusseh, nunneemun kematt8wóog Levitsog, wutch kenugke wunnaumonat Israel: nag kittinnumonteánunk mag8onk wutche Jehovah, ussenat mukkinneáe kommukque usseongash.
18.7 Kah ken, kah kenaumonung weche pish kenanauwehteomw8 kussephausue aninnohsuongan8, wutch nish noh teag ut Altarut, kah ut anomut adtnikheganit, kah kenaau pish kutaninohsimw8: kittinnummaunumw8 kussephausuenûe aninnohsuongan8, nanauwe | mag8ongane aninnohsuonk; kah pen8wot no[h] pas8tshadt pish nushau.
18.8 Kah Jehovah ken8nau Aaronoh, kah nen kusseh kuttinnumaush meechumuhteaonk papaume wahwapenumwe mag8ongash, wutch wame 8neetupanatam8m8ash wunnaumonuh Israel, nish kittinnumaúunash, wutche sussequnnaonk, kah en kenaumonat, nashpe michemohtag kuhk8waonk.
18.9 Yeu pish kuttaihe, wutch ánue wunneetupanatamweyeu8gish {wadchanumukish} wutch n8taut: nishnoh ummag8ongan8 wutch nishnoh meetsue sephausuonk, kah wutch nishnoh uppanneseáe sephausuongan8oash, nish pish anumaumiéhetticheh, nish pish ánue wunneetupanatamweyeu8ash, wutche ken kah wutche kenaumonunk.
18.10 Ut ánue wunneetupanatamwe ayeuonganit pish kummechineau: nishnoh nompaas pish ummeechin; ne pish wunnetupanatamweyeu8 wutche ken.
18.11 Kah yeu pish kúttaihe, waabenumwe sephausuonk, wutch ummag8ongan8oash. kah wame uppaupaumenumwe mag8ongan8oash wunnaumonuh Israel, nish kittinnumauununash, kah en kenaumonat kah en kuttanit weeche ken nashpe machemohtag kuhk8waonk, nishnoh pahke missinnin ut kekit, pish ummeechin.
18.12 Wame 8wésum wuske pummee, kah wame 8wésum wusku wine, kah weatchiminneash, nish kakeneumunneash, nish pish anumauáhetticheh Jehovah, nish kittinnumáu[n]nash.
18.13 Kakeneumuneash wame pish nish ohkeit, nish pish paudtauáhetticheh Jehovah ut, nish pish kuttaiheash, noh pahkesit pish ummeechin.
18.14 Nish noh teag aninnumauon {God ut} Israelut, ne pish kuttaihe.
18.15 Nish noh 8woshwuhkouôn wutôontomuk, wutch wame weyaus, nish pish pas8chuwuttanutcheh Jehovah, wosketomp asuh puppinashim, noh pish kuttaihe: qut manouhuwáe pish kummanóh wosketompae mohtommegit, kah niskkeneungque puppinashimwe mohtommegit pish kummanóh.
18.16 Kah yeug {nashpe nagum} man8whutcheg, wutch wunnukqut nepauzapinneat, nag pish kummanouwhóog, nashpe k8n8whaonk, wutch napanna tahshinash silvere shekélsash, neaunag sanctuariéhe shekel, ne neesnehchage gerahsash.
18.17 Qut kouashinne mohtomegit, asuh shepse mohtommegit, asuh goatsoh mohtommegit, matta pish kummanouwhoh, nag wunnetupanatamweyeu8og: 8sqheongan8 pish seahham Altarut, kah 8wesum8 pish kutchikohsum, wutche n8tae mag8onk, weetemungquok en Jehovah ut.
18.18 Kah nag 8weyaus8 pish kuttaihe, neane paupaumenumwe mohpannog, kah | neane muttinnohkôunne uhpegq, ne pish kuttaihe.
18.19 Wame tahtashimumwe sephausuongash wadchiigish nish wanetupanatamweyeu8kish, neh wunnaumonuh Israel maghetticheh en Jehovah, kittinnumoush, kah en kenaumonat, kah an kuttaunut weeche ken, nashpe machemohtag kuhk8waonk: ne salte wunn8waonk micheme, ut anaquabit Jehovah, wutche ken, kah k8skannemeneunk nashpe ken.
18.20 Kah Jehovah unnau Aaronoh, matta pish kutohto ohtôonk ut wutoht8ôut, asuh pish matta kutchippinumóadteam8 kenugke nagoh, nen kutchippiyeum, kah kutahtôonk, ut kenugke wunnaumonat Israel.
18.21 Kah wutch wunnaumonuh Levi, kusseh nag nummagununkwame piukque chippagish ut Israel, wutche ahtoonk, wutche wutannósuongan8 ne ussehettit, mukkinneáe kommukque usseonk.
18.22 Kah wunnaumonuh Israel matta pish pas8tshau8og mukkinneae kommuk yeu wutch, wunnayeutam8ongan8 matcheseonk, wunnuppunnaout
18.23 Qut Levitsog pish usseog mukkinneáe kommukque usseong, kah nag pish naiyeutamwóg ummatcheseongan8: ne pish machemohtag kuhk8waonk paupashpe kuppometuongan8out, ut kenugke wunnaumonuh Israel matta pish ahto8og ahtóonk.
18.24 Qut uppiukque ch[]ppiyeum8 wunnaumonuh Israel, nish pish anumauahetticheh Jehovah, wutche tatashinnumwe mag8onk, nuttinnumauoneau Levitsog wutche ahtôonk: newaj nag unog, kenugke wunnaumonat Israel matta pish ahto8og ahtóonk.
18.25 Kah Jehovah ken8nau Mosesoh n8wau.
18.26 Kah en Levitsut pish kukkeket8hkom kah nag us, nemunumog piukque chippag wutch wunnaumonuh Israel, nish anumauunogish, wutche nagoh, wutche kutohtoongan8, neit pish kummagumw8, nish wutch toshinnumwe mag8onk en Jehovah ut, piukque chippag wutch piukque chippiyeuut.
18.27 Kah kuttashinnumwe mag8onk pish kutogquontamonteaneau, onatoh weadchiminut ne ahhut tantuppoghamuk, kah onatuh wunnumwameechummuonk wine presse.
18.28 Yeu pish kittinne wonk maguneau, tahshinumwe mag8onk en Jehovah ut, wutch wame kuppiukque chippiyeum8óut nish pish attumunmauogish wunnaumonuh Israel, kah pish kummagumw8 tatashinnumwe sephamauaonk Jehovah en Aaronut sepháusuen.
18.29 Wutch wame kummag8ongan8out, pish kummagumw8 nish noh tashinnumwe sephamauaonk Jehovah, wutch wame wesut, ne wanetupanatamwe chippag noh wutch.
18.30 Kah nag pish kuttinnóog, mahche tahshinúmog wees na wutch, neit pish ogquntamauoneáu Levitsog, onatuh wohwutchiimuk ahut tonnupoghamuk, kah onatuh woh wutchiimuk winepresse,
18.31 Kah pish kummeechineau ut nish noh ayeuonganit, kenaau, kah kek8oont newutche ne kutonkquatunkan8; wutche kutannohsuongan8 ut mukkinneaekommukqut.
18.32 Kah matta pish kukkinnum8m matcheseonk newutch, mahche tahshinumwog ne wees noh wutch, kah matta pish kenishketeauomw8 8néetupanatamweyeum8ash wunnaumonuh Israel, onk matta woh kenupp8m8,
19.1 KAh Jehovah ken8nau Mosefoh kah Aar[o.]oh, n8wau,
19.2 Yeu kuhk8wae naumatuonk, ne Jehovah anan8teamit, n8wau, ken8s wunnaumonuh Israel, kuppaudtunkqunnaout mashquesinitcheh, pannuppeye(u)e heifer, noh matta woskesegk, noh asquam ponamáuout yoak.
19.3 Kah pish kuttinnuumauonaoh Eleazer sephausuaen, kah noh pish wussohh8wunoh en poquodche tuppuksinn8wonganit kah pasuk pish wunnushoh, ut anaquabit.
19.4 Kah Eleazer sephausuen, pish nohwuttinnum 8sqheonk, nashpe wuttinuhwhunitch, kah pish wusseauhkauoh 8sqhéonk piuhsuke anaquohtag mukkinneae kommukqut nesausuk tahshit nompe.
19.5 Kah howan pish chikoswau heiferoh ut anaquabit wutaskonuh, kah 8weyaus, kah 8sqheonk, weeche umm8e, pish wutchikoh[ss]umunash.
19.6 Kah sephausuen pish neemunum chikkuppeeûhtug kah hysop, kah musquag, kah pish wuttinuhkonash nashaue ut chiko(ss)it heifer,
19.7 Kah sephausuen pish kutchissittau wuthog8unash, kah pish kutchissittau 8weyaus nippeit, kah ompetak pish petutteau tuppuksinn8wonganit, kah sephausuen pish nishkeneungqussu nô pajeh wunnonk8ut[,]
19.8 Ka[n] noh neh chagoswoncheh, pish kutchessittau wuthógk8unash nippekontu, kah pish kutchissittau 8weyaus nippekontu, kah pish nishkeneunkq[]ssu pajeh wunnonk8out.
19.9 Kah noh pahkesit wosketomp pish momounum uppukqueim heifer, kah pish upponamun paquadche tuppuksin8ongnit pahke ayeuonganit, kah pish wadchanumauoneau wutche wunnaumonuh Israel, wutche chippinnum8e nippe, ne pahketeóonk matcheséonk.
19.10 Kah noh magunuk uppukquem heifer pish kutchissittou wuthogk8unash, kah pish nishkeneunkqussu nô pajeh wunnonk8ut: | kah ne pish wutch wunnaumonuh Israel, kah wutch pen8wot noh ne adt pen8wohteaut machemohtag kuhk8wáonk.
19.11 Noh masunont howáe ahchunkquoh, pish nishkeneunkqussu nesausuk tahshikquinne.
19.12 Pish wunnashpe pahkheon wuhhogkuh ut nishikquinogkodut, kah ut nesausuk tahshikquinogkodt ut pish pahkesu; kah matta pahkheunk wuhhogkuh ut nishikquinogkodut, kah ut nesausuk tahshikquinogkodtut noh matta pish pahkesu.
19.13 Howan masunont nupp8oh, nuppoe wosketompae achchunk. kah matta pahkheunk wuhhogkuh noh nishketeau wuttabernaklum Jehovah, kah noh keteahogkou pish tummetahwhou wutch Israelut, newutche chippinum8e nippe matta seauhkauoun noh pish nishkeneunkqussu, wunnishkeneunkqussuonkash wutappehtunkqun.
19.14 Yeu naumatuonk, wosketomp nuppuk ut wetuômut, wame neg paoncheg wetuómut, kah wame nish na ohtagish wetuómut pish nisheneunkquodtash nesausuk tahshikquinne
19.15 Kah nishnoh wôshwohtag wishq, ne mat kobsuhhausin8g, ne nishkeneunkquodt
19.16 Kah howan masunont ut woskeche ohteakonit, noh noshit nashpe togkodteg, asuh ahchunk, asuh wuskon wosketomp; asuh weenohke, noh pish nishkeneunkgqussu nesausuk tahshikquinne.
19.17 Kah nag pish nemunumwánshaog neh nishkeneunkqussinutcheh wutch uppuppissiyeumut chogkosseup heifer, pahketeauunat matcheseonk, kah ne pish upponamun tohkekomeupog ut wishquadt'
19.18 Kah pahkesit wosketomp pish nemunum [b]ysoy, kah pish ukkomukqunumun nippiet, kah pish wusseauhkon woskeche wetuomut, kah ut wáme wishquadt, kah ut keteahogkounit neg, noh apitcheg, káh ut noh masunuk wushkon, asuh noh nashit, asuh noh napuk asuh weenohkee.
19.19 Kah noh pahkesit pish seauhkon ut neh nishneunkqussinutcheh ut nishikquinukodtut, kah ut nesausuk tahshikquinukukodtut kah pish kutchissittau wuthogk8unash, kah pish kutchissitteau8weyaus ut nippekontu, kah pish pahkesu ut wunnonk8ut.
19.20 Kah wosketomp noh nisheneunkqussit, kah matta pahkheunk wuhhogkuh, noh keteahogkou pish tumehtahwhau wutch kenugke moeuwehkomonganit newutche nishkehteau wus-Sanctuaryhum Jehovah, chippinnum8e nippe ásquam seauhkouout, noh nishkeneunkqussu.
19.21 Kah ne pish wutche nagoh michemohtag kuhk8waonk, kah noh seauhteadt chippinnum8e nippe pish kutchissittóu wuthogk8unash, kah noh masunuk chippinnum8e | nippe, pish nishkeneunkqussu nó paje wunnonk88k.
19.22 Kah ne teag noh nishkeneunkqussit masunuk, pish nishkenunkquodt, kah keteahogkou noh masunuk, pish nishkeneunkqussu nó paieh wunnonk88k.
20.1 KAh wunnaumonuh Israel, mamusse mukkinneonk peyaog touohkomukqut Zin ut negonne nepauz, kah missinninnuog ayeuog Kadesh, kah Miriam na wuttit nuppun, kah naut posekinan.
20.2 Kah na matta nippeno wutche mukkinneonk, kah nag ayeuuhkonitue miyaéog Moses kah ayeuuhkonittue Aaron.
20.3 Kah missinninnuog penuanumaog Mosesoh kah yeuog, n8waog, napehnont nupp8ogkus nematin napuk ut anaquabit Jehovah.
20.4 Kah tohwutch yeu paudtauog umoeuwehkomonk Jehovah en yeu touohkomukqut naut nuppunat, nenawun kah netasumunónog,?
20.5 Kah tohwutch kukkuhk8áheog wutch Egypt, kuppas8inneanônut yeu matche ayeuonganit ne matta tannegenninno wuskannem, asuh figsash asuh weenomesippogwash, asuh pomegranatsash, kah wanne nippeno wuttattamunat.
20.6 Kah Moses kah Aaron moncheog wutch anaquabit moeuwehkomonk: en mukkinneaekomukque squontamut, kah nag penshadtamwog wuskesuk88ash, kah wussosumóonk Jehovah wunnáeihtunkquneau.
20.7 Kah Jehovah ken8nau Mosesoh, n8wau,
20.8 Nemunush pogkomunk, kah moetash mukìneonk, ken kah Aaron kemat, kah ken8tam8k qussuk ut anaquabhettit, kah pish nippeyeu8; kah pish nah kussohh8wutaauóog nippe wutch qussukquanit, kah pish k8tattamweh mukkinneonk, kah wunnetassum8oh.
20.9 Kah Moses nemunum pogkomunk wutch anaquabit Jehovah neanann8nnont.
20.10 Kah Moses kah Aaron moenumwog moeuwehkomunk anaquohtag qussuk, kah nah wuttinuh, n8tiegk yeuyeu kenaau cheketamógish, sun woh kussohh8wuttauunumun nippe wutch yeu qussukquanit?
20.11 Kah Moses spunum wunnutcheg, kah togkodtam qussuk nashpe uppogkomunk neesit, kah m8cheke nippe sohham8m8 kah mukkìnneonk wuttattam, kah wunnetassu8oh.
20.12 Kah Jehovah, unau Mosesoh kah Aaronoh, newutche matta k8namptiyeumw8 k8neetupanatamwahinneaóut ut anaquabhettit wunnaumonuh Israel, ne waj matta pish paudtauonog yeu moeuwehkomonk, en | ohkeit uttiyeu anumauógkup.
20.13 Yeu Meribahe nippe, newutche wunnaumonuh Israel penuánumáog Jehovah: kah noh wunnetupanatamwaheau nashpe nagoh.
20.14 Kah Moses ann8nau an8naeneuh wutch Kadesh en ketass8tamwut Edom: yeu wuffin kemat Israel, K8wahteoh wame pomushaonk ne namhikqueog.
20.15 Kah n8shinnonog womussuog en Egypt kah n8tohtimun Egypt m8chetikquinne, kah Egyptiansog nummatchenehikqunnonog kah en n8shinnonut.
20.16 Kah nummauunnitteomun Jehovah kah n8tam n8wadtauatonkqussuonganun, kah ann8nau Angelsoh, kah nussohh8wunukqun wutche Egypt, kah kusseh, yeuyeu nutáyimun Kadesh, keitotan ongkoue k8quaiyeumut.
20.17 Paumushaudtunkanan, k8wehquetumoush kutohkit, matta pish nuppannupwushomun kutohteakonit, asuh pashpe k8weenominneohtekonit, asuh matta n8tattammun nippe wuttuhhamonganit: pish nuppomushaumun ketass8t vuttóu8maogqut, matta nukquìnnupumun en unninohkouneiyeu, asuh menadcheaneiyeu, no pajeh paumukomog kussissepoiyeumut.
20.18 Kah Edom wuttinuh, matta pish kuppánnupuhkiyeuh, ishkont kutayeuuhkonittue sohwehtoush, nashpe togkodteg.
20.19 Kah wunnaumonuh Israel wuttinuh, Pish nukkuhkukquemun én tou8máogquehtu, kah, wuttattamog kenippem, nen kah netassumunnonog: neit kutoadtuhkoush, weebe matta wonk toh ussenat, nuppaumusham ut nusseetut.
20.20 Kah n8wau matta pish kuppaumushoh. kah Edom wutayeuuhkonittue peyaonuh weeche m8cheke missinninnuog, kah nashpe menuhke menutcheg.
20.21 Kah Edom sekeneám wuttenanumonat Israeloh pannupwushonat wutohke, kah Israel panneau wutche nahoh.
20.22 Kah nag 8mwog Kadesh, kah wunnaumonuh Srael, mamusse mukkinneonk peyaog wadchuut Hor.
20.23 Kah Jehovah unnau Mosesoh kah Aaronoh, ut wadchuut Hor kishke wôhkoe wutohkinit Edom, n8wau,
20.24 Aaron pish mukkinnu en ummissinninnumut, newutche matta pish petutteau ohkeit ne anumauog wunnaumonuh Israel, newutche kutcheketamumwop nuttinn8waonk ut Meribahe nippekontu.
20.25 Neemun Aaron kah Eliazer wunnaumonuh, kah ogquodchuwaun8k wadchuut Hor.
20.26 Kah poshkin Aaron wuthogk8unash, kah wuthogquanonash Eliazeroh wunnaumonuh, kah Aaron pish miyaeu kah na pish wuttit nuppun.
20.27 Kah Moses wutussen nean ann8non(t) Jehovah, kah ogquodchuwaog wadchuut Hor, ut wuskesukqut wame mukkinneonk.
20.28 Kah Moses poshkinau Aaronoh wuthogk8unash, kah upponamauónash Eleazaroh wunnaumonuh; kah Aaron na wuttit nuppun ut koduhkôag wadchuut. kah Moses kah Eleazar w8msuog wutch wadchuut.
20.29 Kah wame mukkinneonk nauáog Aaron nupp8, kah maueemaog Aaronoh shwinchadtikquinne wame wek Israel,
21.1 KAh uk-Kanaanit ketass8t Arad, noh wadahkit sowaniyeu, n8tam Israel peyau, ut mayut neg natauatunkeg: kah ayeuuhkonau Israeloh, kah nah nohwhutch ummissinnohkonuh
21.2 Kah Israel quoshomau quoshomáonk Jehovah, kah n8waog, mag8e mag8an, yeug missinninnung ut nunnutchegani, neit pish nuppapaquáne paguatoh, nag kah wutotanâoash.
21.3 Kah Jehovah n8tam 8wadtauwatonkqussuonk Israel, kah mag8 uk-Kananitoh, kah neh uppapaquanne paguanóuh, kah wut8tanaoash kah wutuss8wetamun ne ayeuonk Hormah.
21.4 Kah nag moncheog wutch wadchuut Hor, en nogque musque ketahhannit, uhquinnuppuhkomunnaóut wutotu Edom, kah ukketeahogkoun8oh mishanántamwog, newutche may,
21.5 Kah missinninnuog ayeuuhkone ken8naog Goduh, kah ayeukone Mosesoh, toh wutch sohh8wusseog wutch Egypt, nuppunnanónut ut touohkomuk? newutche matta petukquenunkaninno, asuh matta nuppeno, kah nukketeahogkôunun uhquontam yeu nunkane petukqunnunk,
21.6 Kah Jehovah an8nau en kenugke missinninnûut n8tae ask8koh, kah nag sogkepwaog missinninnúh, kah monáog Israelle missinninnuog nupp8og.
21.7 Kah missinninnuog peyaonáog Mosesoh, kah n8waog, Nummatchesemun, newutche nutayeuuhkene ken8nômun Jehovah, kah ayeuuhkone ken, peantamau Jehovah, wutamaunónat ask8koh wutch nuhhogkanonut, kah Moses peantamwansheau missinninnuh:
21.8 Kah Jehevah unnau Mosesoh, Ayeu n8tae ask8k, kah ponsh qunnuhtugqut. kah pish nnih, nishnoh sagkepwut, noh moninneog, pìsh pomantam.
21.9 Kah Moses ayeuau wompohshogque ask8koh, kah upponuk qunnuhtugqut, kah pish n nih, tohneit ask8k sogkepwont wosketompuh, monunneauont wompuhshogque ask8koh pomantamup:
21.10 Kah wunnaumonuh Israel moncheog, kah tuppuksinwog ut Oboth.
21.11 Kah 8mwog Oboth, kah tuppuksinwog ut Ije-Abarim, ut touohkomukqut ne anaquohtag Moab, nogque adt pashpishont,
21.12 Na 8muneau[,] kah tuppuksinwog 8nôuhkoiyéuut Zared.
21.13 Na 8muneau kah tuppuksinwog ogkomuk Arnon, ne ut touohkomukqut, ne wadshunk wutch 8hquaiyeum8óut Amoritsog, newutche Arnon weekqshik Moab, nanashauwe Moab kah Amorite.
21.14 Newajeh n8womuk ut b8kut, Wutayeuwehteaongash Jehovah, uttoh aseip ut musque ketahhannit, ut sepuesehtu Arnon.
21.15 Kah ukkussitchuann8onk sepuwussash, ánitchuogish wutayeuonganit Ar, kah paudshunk uhquae Moab.
21.16 Ne wutch en Beer, ne wuttahhamunk ne papaume anomp Jehovah Mosesoh, Moin missinninnuog, kah nuttinnumauóog n(i)ppe.
21.17 Neit Israel unn8hamáog yeu unn8homaonk, Sohwutchuanish woi wuttahhamonk, namp8hamwontam8k kenaau,
21.18 Wuttahhamonk, sontimóog ukkuthamuneau ahtúshkouwaog ut missinninnutú, ukkuthamuneau. weeche nanaweheunt naumatuongash, nashpe wutanwoh8un8oash. Kah wutch touohkomukqut auog Máttanah:
21.19 Kah wutch Mattanah en Nahaliel, kah wutch Nahaliel en Bamoth.
21.20 Kah wutch Bamoth en 8nôwohteaiyeuut ne ohteuhkonit Moab, uppuhkuk Pisgah, kah unn8hquashin nogque Jeshimon.
21.21 Kah Israel ann8nau ann8naéneuh en Sihon Amoritse kesass8t, n8wau,
21.22 Pannupshad° kutohk, matta pish nuppanneaumun en ohteakonit, asuh en weenominneahtekonit, matta n8tattam8mau wuttahhamungane nippe, pish nuppomushaumun ketass8tamwe toumáogquehtu, nô pajeh paumuhkomog kussissippóiyeumash.
21.23 Kah Sihon matta unnanumau paumushag Israeloh wutohkit: qut Sihon mukkinnau wame ummissinninneumoh, kah ayeuuhkonittue sohham8onáog Israeloh en touohkomuk, kah peyau Jahaz, kah ayeuuhkonau Israeloh.
21.24 Kah Israel wuttogkomuh nashpe kenag togkodteg, kah ahtóog wutohke wutch Arnon en J(a)bbok, nô pajeh wunneechanoh Ammon: newutche wussissippoiyeum8 Ammon menuhki.
21.25 Kah Israel wunnéemunumunash wame yeush keitotanash, kah Israel wutohtu ut wame ukkehtotanaôut Amoritsog, ut Heshbon, kah wut8tanamesehtu.
21.26 Newutche Heshbon wut8tan Sihon Amoritse ketass8t kah noh mahche ayeuuhkonont negonne ketass8timwoh Moab, kah | kah nemon[u]m wame wutohke wutch wunnutcheganit pajh Arnon.
21.27 Newajeh neg napw8acheg, n8waog, Peyonk Heshbon, ukkei(t)otan Sihon ayimunach kah quoshauwehtamunach.
21.28 Newutche n8tau sohham8m8 wutch Heshbon, nashqunag wutch keit8tonat Sihon, paguanomp Ar wutch Moabut, mugquompaog ut ukqunuhk8k8mmuk8mut Arnon.
21.29 Missi kuttonkapunáonk Moab kuppagwan woi Chemoshe missinninnuog wunnaumonuh neh pohquohwhunutcheh, yeu kah wuttaunoh ummag(u)nuh en missinnoewunneat, en Sihon Amoritse ketass8t.
21.30 Kah nuppepumounonog wutch Heshbon paguanoog, nó pajeh Dibon, kah nag nummahtshannonónog nô pajeh Nophah, né weekqshik Medeba.
21.31 Kah Israel wutohtu wutohtuout Amoritsog.
21.32 Kah Moses an8team8 natauwohtinat Jaazer, kah nag neemunumwog 8tanamesash, kah quós8kauwáog Amoritsoh neh na apinitcheh.
21.33 Kah nag qushkeog, kah auog Bashane mayut; kah Og ketass8t ut Bashan wutayeuuhkonittue sohwetauoh, nagum kah wame ummissinninneumoh, ayeuuhkonitinneat ut Edrei
21.34 Kah Jehovah unnou Mosesoh, Ahque qush, newutche en kenutcheganit nummagun nagum kah wame ummissinninnumoh, kah wutohke; kah pish kuttineh, ne anheop Sihon Amoritse ketass8t, noh wádohkit Heshbon.
21.35 Kah noh wuttogkomóuh kah wunnaumonuh, kah wame ummissinninnumoh nô pajeh wanne howane ushqunnumauoneat kah nag ahtoog wutohke.
22.1 KAh wunnaumonuh Israel kutchittousháog kah tuppuksinwog Moabe mukoshquttaut, wutushamese Jordan, kishke Jericho.
22.2 Kah Balak wunnaumonuh Zippor, naum wame ne anheont Amoritsoh.
22.3 Kah Moab muttae wabesuóneau missinninnuh, newutche muttaanwog, kah Moab wuttamantam newutche wunnaumonuh Israel.
22.4 Kah Moab unnau Midiane eldersoh yeuyeu yeug ne adtahshiyeuéhettit, pish mahche n8squamáog wame neh weenuhkunkqueogeh, onatuh ox mahche n8squodtog ashkoshquosh ohteakonit, kah Balak wunnaumonuh Zippor noh ketass8t ut Moab na ahquompak.
22.5 Kah ann8nau ann8naénuh en Balaam wunnaumonuh Beor, en Pethor, ne kishke sepuut wutohtuôut ummissinninnumoh wunneechan8oh; wehkomonat, n8wau, kusseh missinninnuog sohhamwog wutch Egypt, kusseh onkhám8m8og wuskesuk ohke kah nag nuppiuhsukappehtungquog.
22.6 Newutche yeuyeu peyaush k8wehquetumoush, matchenanumwehteah yeug missinninnuog, newuche nag nutanuwan8mukquog, paguodche woh nuttapenum nag nuttogkomononaóont, kah pish nussohh8(h)kauóog wutch ohkit, newutche n8wahteoh no wunanumad noh wunnanumau, kah noh matchenanumadt, noh matchenanumau.
22.7 Kah Moabe eldersog, kah Midiane eldersog moncheog nashpe pauwauog onkquatauongán88ash ut wunnutcheganit, kah peyauog Balaam, kah wuttinonnaoash ukkutt8wongash Balak.
22.8 Kah nah wuttinuh, yeu kóeuk yeu nohkog, & wonk pish kuppaudtauunumw8 kutt8wonk, ne woh asit Jehovah: kah Moabbe sontimôog appewonaog Balaamoh.
22.9 Kah God peyaónau Balaamoh, kah n8wau, howae wosketompaog yeug weechogqueaneg.
22.10 Kah Balaam unnau Goduh, Balak wunnaumonuh Zippor ketass8t ut Moab, ann8teamo en nuhhogkat.
22.11 Kusseh missinninnuog neg waj sohhogig wutch Egypt, kah nuhkuhkomwog wuskesuk ohke, yeuyeu peyaush, nag matchenanatamah, paguodche pish nuttapenum nag nutayeuuhkononeat, kah pish nussohh8kaôog.
22.12 Kah Manit unnau Balaamoh, matta pish nag k8weechauóog matta pish kummamatchenoh missinninnuog, newutche nag wunnanumóog.
22.13 Kah Balaam nompoaeu omohkeu, kah unau ukkehtauomoh Balak, onkq kutohtuont, newutche Jehovah sekeneam nuttenanumukqunat k8weechaununnaóut.
22.14 Kah Moabe keihtauóog neepoog, kah peyaog Balak, n8waog, Balaam sekeneam n8weechogqunnanónat.
22.15 Kah Balak wonk ann8nau keihtauoh anuwanwog, kah anue quttianumukqussuog onk nág.
22.16 Kah nag peyaog Balaam, kah wuttinóuh yeu wussin Balak wunnaumonuh Zippor, ahque wuttamteaush, k8wehquetumoush kuppeyauósinat.
22.17 Newutch quttianuttue m8cheke kukquihtianumoush, kah uttoh asean, ne nutussen: newutche peyaush k8wehquetumoush, kah mamatchetamah yeug missinninnuog.
22.18 Kah Balaam namp8ham kah unnau wuttinneumoh Balak, tohneit Balak aninnumaiit weekit numwae silvr kah gold, woh | mo nutanuwuhkomoh wuttinn8waonk Jehovah num-Manitt8m, oggusussenat asuh m8cheke:
22.19 Kah yeuyeu k8wehquetumauunumw8 kenaeu wonk yeu appek yeu nuhkog, onk woh n8wahteoh uttoh woh wonk asit Jehovah[.]
22.20 Kah God peyaonau Balaam nukkonaeu kah wuttinuh, wosketompaog peyahettit wehkomukquean, omkish kah weechau: qut ohch kutt8wonk ne anun, ne pish kutussen.
22.21 Kah Balaam omohkeu nompoaeu, appappuwunnéheau wutassumoh, kah weechaau Mo[]b(e) sontimôog.
22.22 Kah ummusquantam8onk God nashqunau, newutche monchu, kah wutangelumoh Jehovah ponau wuhhogkuh mayut ayeuuhkonittue ne(h): kah nayeumukqut wutássumoh, kah nees8oh wuskenumoh weechog.
22.23 Kah asse naau wutangelumoh Jehovah neepau mayut, kah wuttogkodteg kodtunausu ohteau wunnutchegnit, kah asse pahchau wutch mayut, kah au ohteuhkonit, kah Balaam togkomau assoh ukquinnuppunnonat en mayut.
22.24 Kah wutangel neepau weenominneohteakone mayut, wonkonous yeu nogque kah wonkonous nanogque.
22.25 Kah asse naau wutangelumoh Jehovah kah kussukshau wonkonn8sinut; kah asseetuhkom wusseet Balaam wonkon8sinut; kah wonk wuttogkomuh.
22.26 Kah wutangelumoh Jehovah óngkoue au, kah neepau nanahkonchiyeuut, wanne máuun8 quinnuppenat, unninuhkóunit, asuh menadcheanit.
22.27 Kah asse naau wutangelumoh Jehovah kah kepshau ut agwe Balaamut; kah Balaam musquanittam8onk nashqunau, kah togkomau assoh anwohou,
22.28 Kah Jehovah woshunnum wutt8n asse, kah unnau Balaamoh, Toh kittinhesh waj nishwudt nompe togkomean?
22.29 Kah Balaam unnau assoh, newutche kuttôôntóhkoneh, napehnont tokkodteg ohtag nunnutcheganit, newaj yeuyeu woh nushin.
22.30 Kah asse unau Balaamoh, sunummtata nen kutassum, nayeumukquean, na wutch adt wadcháneap yeu pajeh yeu kesukok, sun yeu kuttìnhenunas? kah n8wau, Matta.
22.31 Kah Jehovah woshwunnum wuskesukquash Balaam, kah nâau wutangelumoh Jehovah neepau ut mayut, kah wuttogkodteg kodtinausu ohteau wunnutcheganit, ka(h) nauánum uppuhkuk, kah nauánum wuhhog ut wuskesukqut.
22.32 Kah wutangelumoh Jehovah wuttinuh, tohwutch nishwudt nompe togkomadt kutassum? kusseh ayeuuhkonittue nussohham, | newutche kummay panneyeu8 ut anaquabeh.
22.33 Kah asse nunnogq, quinuppu ut anaquabeh nishwudt nompe: matta quinuppegis wutch nuhhogkat, wunnamuhkut wonk ken woh kenushish, kah noh woh nuppomantamwah.
22.34 Kah Baleam unau wutangelumoh Jehovah, nummatchesem, newutche matta n8wahteo8p kutayeuuhkonittue neepauwehtah ut mayut. kah yeuyeu matcheuk ut keskesukqut wonk nukqushkem.
22.35 Kah wutangelumoh Jehovah unnau Balaamoh, weechau wosketompaog, qut webe kutt8wonk ne pish anun, ne pish kussin: kah Balaam weechaau ukkeihtauaéneumoh Balak.
22.36 Kah Balak n8tam Balaam peyau, kah monchu wunnogskouoh en Moabe 8tanat, ne kishke uhquae Arnon, ne aongkoue uhquae.
22.37 Kah Balak unnau Balaamoh sunnummatta nutan8teamwe wehkomun8? tohwutch matta peyaausean? sunnummatta wunnamuhkut nuttapenum8 kukqueihtianumunat.
22.38 Kah Balaam unau Balakoh, kusseh kuppeyaonsh, yeuyeu sun nuttapenum toh unn8won? kutt8wonk né ponuk nutt8nut GOD, ne pish nuffin,
22.39 Kah Balaam weechaau Balakoh, kah peyaog Kirjath Huzoth.
22.40 Kah Balak sephausu oxinoh kah sheepsoh, kah ann8teamo en Balaamut, kah sontimoh neh weetomukqutcheh.
22.41 Onk nnih mohtompog Balak neemunau Balamoh, ukkuhkuhk8unuh en kussokoiyeuut Baal, onk woh na wutch nauon uhquae missinninnúh.
23.1 KAh Balaam unau Balak, yeu ut ayimah, nesausuk tahshinash Altarash, kah yeu ut quoshwunumah nesausuk tahsuog oxinog kah nesausuk tahsuog ramsog.
23.2 Kah Balak wutussen Balaam ne an8wadt, & Balak & Balaam sephausuog pasuk ox kah pasuk ram nish noh ut Altaru(t).
23.3 Kah Balaam unnau Balakoh neepaush kishke chikohtae sephausuonganit, kah nummonchem: páguodche Jehovah mos peyau nunnogskunk, kah uttoh kutt8wonk mashamiit, mos kuttinnonun, kah au qunnunkqui ayeuonganit.
23.4 Kah GOD nogkuskáuau Balaamoh: kah wuttinuh, nummahche quagwoshwetam nesausuk tahshinash Altarsash, kah nussephausip pasuk ox, kah pasuk ram, ut pasuk Altarut.
23.5 Kah Jehovah ponam kutt8wonk Balaam wutt8nit, kah n8wau, qushkish en Balakut | kah pish yeu kussin;
23.6 Kah noh en qushkeu, kah kusseh neepau kishke wutchikohtaeu sephausuonganit, nagum, kah wame moabe Sontimoh.
23.7 Kah wunnupwoaonk nemunum, kah n8wau, Balak ketass8t, ut Moab, nuppas8 wutch Aram, wutch wutchepwoie wadchuhkontu, n8wau, peyaush mamátcheuttama Jakob, kah peyaush matchéus Israel.
23.8 Uttoh woh nuttin mamatchenon, neh God matta mamatche unnonkeh, kah uttoh woh nuttin matcheunnon, neh God matta matcheunnonkeh.
23.9 Newutche wutch woskechepiskquttu nunnau, kah wutch wadchuuhkontu nukkéhkinneau: kusseh missinninnuog pish nussiyeuog, kah matta pish weetogkemóog wutohtimoneat.
23.10 Howan woh woogketog uppuppissiyeum Jakob, & ne adtahshik weyauut chippissuonk Istael, nukketeahogkou nuppitch ut wunnupp8onganit sampwéusseáen, kah n8wohkukquoiyeum ogqunneunkquotch wuttaiheit.
23.11 Kah Balak unnau Balaamoh, toh kuttinheh? keneemunush kummamatchenonat nummatwaog, kah kusseh k8nanittue wunnanumóg.
23.12 Kah namp8ham kah n8wau, sunnummatta woh nununnukqussuontam8h enneyat Jehovah ponuk nutt8nut.
23.13 Kah Balak wuttinuh, weechaueh k8wehquetumoush en onkatoganit ayeuoogánit onk woh na k8che nauoneau, pish webe kenaum 8hquayéum8ónt, kah matta pish kenauóog wame, kah nag mámatcheuttamah na wutch.
23.14 Kah wunnemunoh en Zophimeh ohteakonit, en koduhkoag pifgah, kah ayim nesausuk tahshinash Altarash; kah sephausu pasuk8 oxinoh, kah pasuk8 ramoh nish noh ut Altar.
23.15 Kah unnau Balakoh, yeu kishe neepau kutchikohtae sephausuonganit, kah ya nuttit nogkushkauon.
23.16 Kah Jehovah nogkushkauau Balaamoh, kah ponam kutt8wonk wutt8nit kah n8wau, qushkish en Balakut, kah yeu woh kussin.
23.17 Kah uppeyaonuh kah kusseh neepau kishke wutchikohtae sephausuonganit, kah Moabe sontimóog, weetomuk, kah Balak wuttinuh, toh unn8wau Jehovah?
23.18 Kah nemunum wunnupwoaonk kah n8wau, nepaush Balak, kah n8tash, kukkehtah ken wunnaumonuh Zippor.
23.19 GOD matta wosketomp woh pann8wadt, asuh wunnaumonuh Adam woh áiuskoiánatam: ne an8wádt, sun woh mat wutusséin[?] kah ne an8wadt, kah sun woh mo umménuhkehtea8un?
23.20 Kusseh nutattumunum wunanitteae | kutt8wonk, kah wunnanitteau, kah matta woh nukqushkenum8un.
23.21 Matta naum8 matcheséonk ut Jakobut asuh matta naum8 panneusseonk ut Israel, Jehovahoh um-Manitt8moh 8weetomuh, kah ketass8tamwe mishont8waonk ukkenugkushôneau. 23.22 God nah wuss8h8wunoh wutch Egypt, ohtou ummenuhkesuonk onatuh nequttuun.
23.23 Wunnamuhkut na mo ohtano pauwauwonk ayeuuhkonittue Jakob, asuh mat mamontamóowonk ayeuuhkonittue Israel, neaunag yeu ahquompak, pish unn8won papaume Jakob kah Israel, uttoh God ananakausit?
23.24 Kusseh missinninnuog pish neepóog onatuh menuhkesue qunnonou, kah pish waápenau wuhogkuh onatuh s8kshanuáe qunnónou, matta pish sepsinnau nó pajeh ummahchepwónat neh tohqunoncheh, kah 8tattamunat 8sqheonk nashit.
23.25 Kah Balak unnau Ba[]aamoh, ahque mamatchenae mamatcheus, asuh wunnanittue wunnanum.
23.26 Kah Balaam namp8hamauau Balakoh kah wuttinuh, sunnummatta kuttinn8mus, nussip, wame ne Jehovah an8wadt ne m8che nutussen?
23.27 Kah Balak unnau Balaamoh, peyaush k8wehquetumoush, keneemunush en onkatogane ayeuonganit, paguódche ne pish sampoi ut wuskesukqut God, woh nag kummamatcheuttamwanshin na wutch.
23.28 Kah Balak nemunau Balaamoh en koduhkôag Peor, unnuhquaénat nogque Jeshimon.
23.29 Kah Balaam unnau Balakoh, yeuut ayimah nesâusuk tahshinash Altarash, kah yeuut quaquoshwunnumah nesausuk tahsuog oxenog, kah nesausuk tahsuog ramsog.
23.30 Kah Balak wutussen ne an8wadt Balaam, kah sephausu oxenoh kah ramoh nish noh Alterut.
24.1 KAh Balaam naum ne wunnegenut wuskesukqut Jehovah, wunnaumonat Israel, kah matta monchu neane negonne neasip, nógkushkomunat pauwauwonk, qut unnunum wuskesuk nogque touohkomuk.
24.2 Kah Balaam ushpunnum wuseksukquash kah naau Israel appuog weetuomtu, neaunag wutchippan8onganóoash, kah wunnashánitt8moh GOD wutapehtunkquoh.
24.3 Kah neemunnum wunnuppowaonk, kah n8wau, Balaam wunnaumonuh Beor wunnamuhkut n8wau, kah wosketomp noh wuskesukquash woshwohtag, wunnamuhkut n8wau.
24.4 Noh wunnamuhkut n8wau, noh n8tog wutorakisumash GOD, noh nag monomansuonáonk | wame manuhkesit; panshont, kah wuskesukquash woshwemoash.
24.5 Uttoh en wunnenonkquodt kekash woi Jakob, kuttabernaklumash woi Israel?
24.6 Onatuh 8nauwohteaiyeuut nag sepakem8ug, onatuh tanohketeaongash ut kishketuk: onatuh legn aioes mehtugquash, nish Jehovah ahketeacheh, onatuh utchikkuppuhtugqut kehchippam.
24.7 Noh pish sokenum nippe wutch 8thuppaeech8ut, kah 8skannemunneoh pish ohtaash m8natut nippeut, kah ukkehtass8tamomoh pish ánue qunnunkqussumau Agagoh, kah ukkehtass8tamóonk pish mishehteauun.
24.8 GOD wussohh8wunoh wutch Egypt, ohtau menuhkesuonk onatuh nequttuunáut: noh pish mahchipp8 wutohtimóneash neh onkkuppunanukqutcheh, kah pish upquohquanumauoh wuskonn8ash, kah pish uppashpshánuh nashpe ukkóuhquadtash.
24.9 Wishquossun kah sepsin onatuh s8kshanuáe qunnónou, & onatuh wutt8anumóe qunnônou, howan pish uppassukk8kauoh? wunnanumunach noh wánanumukquean, kah mamatchenunach, noh mamatchenukquean.
24.10 Kah Balak ummusquantam8onk nashqunnau ayeuuhkone Balaam, kah tokk8wóhteau wunnutchegash, kah Balak unnau Balaamoh, k8wehkomunup kummamatchenonaôont nummatwomog, kah kusseh wunnanittue k8nanumóog nishwudt nompe.
24.11 Kah yeuyeu ushshash kutayeuonganit, nussip quttianittue kukquttianumoush, qut kusseh Jehovah kukkuphamunk wutch quttianittinneat.
24.12 Kah Balaam unnau Balakoh, sunnummatta ne wonk nuttinnonaóus kutann8naénûog, neg ann8nutcheg en nuhhogkat, nussip.
24.13 Tohneit Balak aninnumaiit numwâe wckit silver kah gold, matta woh nutanuúhkom8h wuttinn8waonk Jehovah, wunnesenat asuh matchesenat wutch nehenwonche nuttahhut. uttoh an8wadt Jehovah, ne nussin.
24.14 Kah yeuyeu kussee nuttóm nummissinninneumut: yehoh kuttinsh uttoh pish anheáhettit, yeug missinninnuog kummissinninnúmoh, ut ogkomae kesukodtut.
24.15 Kah nemunum wunnuppoáonk, kah n8wau, Balaam wunnaumonuh Beor wúnamuhkut n8wau, kah wosketomp noh wuskusukquash woshwohtag, wunnamuhkut n8wau.
24.16 Noh mahche n8wau, noh n8tog wutoraklsumash GOD, kah wahteunk 8wahteauonk quanunkquapit, noh nag monomansuonáonk wame manuhkesit, noh panshont, kah wuskesukquosh woshwohtaash.
24.17 Noh pish nunnau qut yeuyeu matta, pish nukkeikeneau, qut matta paswe, na pish | 8ch sohhamun anogqs Jakobut, kah scepter pish waabem8 wutch Israelut kah pish pannuppe togkomau wunnahnaiyeumash Moab kah pish paguanau wame wunneechanoh Seth.
24.18 Kah Edom pish ahtóonganu8, kah Seir pis[n] ahtóonganu8 wutche ummatwómuh, kah Israel pish menuhke ussu.
24.19 Kah noh pish ohtau nanauwunnuwaonk wutch Jakob: kah pish p(a)guanau neh ashqunutcheh ut otanahtu.
24.20 Kah monunneau Amalekoh, & nemunum wunnupp8aonk kah n8wau, Amalek mo negonne wutohtimmowonganu8, qut 8wohkukquoiyeumun ne, noh pish micheme awakompanau,
24.21 Kah unnuhquaeu Kenitut, kah nemunum wunnupp8aonk kah n8wau, Menuhki kutayeuonk, kah kupponam k8wad(t)ch qussukquanit.
24.22 Qut Kain pish mâhtshau, nô pajeh Ashur pish kummissunohkônukqunat.
24.23 Kah nemunum wunnupp8aonk kah n8wau, Touwane, howan woh pomantog, God yeu usseit?
24.24 Kah kuhtonogquosh pish Peyaumóash wutch wohkoe Kittim, kah pish onkapunanau Ashuroh, kah pish onkapunanou Heberoh, kah noh pish wonk micheme awakompanau.
24.25 Kah Balaam neepau, kah monchu, kah qushkeu au nehenwonche wutayeuonganit, kah Balak wonk moncheoh.
25.1 KAh Israel ayeuog Shittim, kah missinninnuog n8che mamussuog wuttaunoh Moab.
25.2 Kah nag wehkomaog missinninnuh en wussephamauongan8óut ummanitt8m8oh: kah missinninnuog meetsuog kah nauwaeitauwaog nag ummanitt8m8oh.
25.3 K(a)h Israel mosogquehtauaog Baal Peoroh: kah ummusquantam8onk Jehovah nïshqunneau ayéuuhkonittue Israel.
25.4 Kah Jehovah unnau Mosesoh neemunush wame uppuhkukk88ash missinninnuog kah wóoshas anaquabit Jehovah piuhsuke nepáuzsaut, onk woh ummishe musquanittam8onk Jehovah qushkemo wutch Israelut.
25.5 Kah Moses unnau Israelle wussittumwaenuh nush8k nish noh kittinneum8óog neg mósogquehtauoncheg Baal Peoroh,
25.6 Kah kusseh wosketomp wunnaumonuh Israel peyau, kah pas8chewunnau weematut Midianite mittamwossis, ut wuskesukqut Moses, kah wuskesuk8out wame ummukkinneongan8 wunnaumonuh Israel kah nag mauwe appuog mukkinneaekommukque squoantamut.
25.7 Kah Phineas wunnaumonuh Ele[]zer, wunnaumonuh Aaron sephausuen wunnauoh | kah neepau wutch kenugke mukkinneonkanit, kah neemunum kenanwohhou wunnutcheganit.
25.8 Kah asuhk[a]e petutteaum8 Israelle wosketompuh en wetuomut, kah wunnaneeswe konnukkehtahwhoh Israelle wosketompoh, kah mittamwossisoh, pannuppe wunnogkussit, kah enninneaonk togkogqushom8, wutch wunnaumonat Israel.
25.9 Kah yeug adt nuppukig enninneaónganit neesneechage kah yauwe muttannonganog kussuog.
25.10 Kah Jehovah ken8náu Mosesoh, n8wau,
25.11 Phineas wunnaumonuh Eli(a)zer, wunnaumonuh Aaron sephausuen, qushkinum nummusquantam8onk wutch wunnaumonuh Israel, Zealussuit newutche neen, ut kenukke nagoh, newaj matta mahtuppannóagkup ut nu(m)m8sitteamonea(t).
25.12 Newutche n8w(a)sh: kusseh nuttinnonnumau wunohteae n8n8waonk,
25.13 Kah pish ohtou, kah 8skannemunneoh nahohtoeu, wunn8waonk wutch michemohtag. sephausue aninnohsuenuonk, newutche m8sitteamowanshau um Manitt8moh, kah wunnauwadtuwaheau wunnaumonuh Israel.
25.14 Kah 8wesuonk Israelle wosketomp, noh togkomut, noh weeche togkomomukkup Mideanite mittamwossis Zimrì, wunnau(m)onuh Salu, Sontim ut 8shoh wekit, wutch Simeonitsog.
25.15 Kah 8wesuonk Midianite mittamwossis noh togkomomukup Cozbi wuttaunuh Zur; noh wobuhkuhk8it ut wutohtimmoinneat, 8shoh weekit ut Midian.
25.16 Kah Jehovah ken8nau Mosesoh, n8wau,
25.17 M8hm8squeh Midianitsog, kah nag togkomm8k.
25.18 Newutche nag kummam8skhikk8ôog nashpe 8nompuwussuongan8oash, nish nashpe as8kekomukqueôgish wadchiikish Peorut, kah wadchiukish Cozbi wuttaunoh Sontim ut Middian, weetompassuoh, noh togkomomukup, ut enninneaongane kesukodtut, newutche Peor.
26.1 ONk nnih mahche enninneaonganeug, Jehovah unnau Mosesoh, kah en Eleazarut, wunnaumonuh Aaron sephausuaen n8wau,
26.2 Ogkem wame mukkinneonk wunnaumonuh Israel wutch wunneesinchage kodtumwohkomunnáout kah paamu, neaunag 8sh8oh wek8óash, nishnoh pasuk noh sohhog ut ukkenauwameonganit Israel.
26.3 Mah moses kah Eleazar sephausuen nah ukkekét8hkauóuh ut Moabe mukoshquttaut, | kishke Jordan, kishke Jericho, n8waog.
26.4 Wutch wunneesnechage kodtumwohkomunnaout. kah paamu, neanann8nont Jehovah Mosesoh, kah wunnaumonuh Israel, neg sohhogig wutch ohkit Egypt.
26.5 Ruben mohtommegit ut Israelut, wunnaumonuh Ruben, Enoch neh wadchekhetticheh Enochitsog, Phallu neh wadchekhetticheh Phalluitsog.
26.6 Hezron neh wadchekhetticheh Hezronitsog; Carmi neh wadchekhetticheh Carmitsog.
26.7 Yeush wutteateashiyeuongan8 Rubenitsog, kah yeug nag ag(ke)mutcheg, yauunchage kah nishwe muttannong(a)nogkussuog, kah ncsausuk tahshit pasuk88og, kah nishwinchag.
26.8 Kah wunnau[m]onuh Phallu Eliab.
26.9 Kah wunnaumonuh Eliab, Nemuel, kah Dathan, kah Abiram, yeouh noh Dathan kah Abiram, waeenomutcheg ut mukkinneonganit, neg ayeuuhkononcheg Mosesoh, kah Aaronoh, ut kenugke waabecheg Korah, ayeuhkonáhettit Je[n]ovah.
26.10 Kah ohke woshwunum wutt8n, kah ummisseashquìnneuh, kah Korahoh, mukkinneonk nap8m8uk, n8tau chagoswont neese pasuk88oh wosketompuh kah napanna tahshinchag, kah nag kuhkinneasuonganu8panneg.
26.11 Qut wunnaumonuh Korah matta nupp8og.
26.12 Wunnaumonuh Simeon neaunag wutteateashiyeuongan8oash. Nemuel, wadchekhetticheh Nemuelitsog, Jamin, wadchekhetticheh Jaminitsog; Jachin wadchekhetticheh Jachinitsog.
26.13 Ze(r)ah, wadchekhetticheh Zarhitsog, Shaul wadchekhetticheh Shaulitsog.
26.14 Yeush wutteateashiyeuongash Simeonitsog, neeneechage kah neese muttannonganog kussuog, kah neese pasuk88og.
26.15 Wunnaumonuh Gad neaunag wutteateashiyeuongan8oash: Zephon neh wadchekhetticheh Zephonitsog: Haggi neh wadchekhetticheh Haggitsog: Shuni neh wadchekhetticheh Shunitsog,
26.16 Ozni, neh wadchekhetticheh Oznitsog: Eri, neh wadchekhetticheh Eritsog.
26.17 Arod, neh wadchekhetticheh Aroditsog: Areli. neh wadchekhet[t]tcheh Arelitsog.
26.18 Yeush wutteateashiyeuongan8oash wunnaumonuh Gad, kah yeug neg agkemutcheg, yauunchage muttannonganog kussuog kah napanna tahshe pasuk.
26.19 Wunnaumonuh Judah, Er kah Onan: kah Er kah Onan nupp8og ut ohkit Kanáan.
26.20 Kah wunnaumonuh Judah neaunag wutteateáshiyeuongan8oash: Selah neh | wadchekhettichoh Selahitsog: Phares neh wadchekhettic(h)eh Pharezitsog: Zerah neh wa(dch)ekhett(i)cheh Z(e)rahitsog
26.21 Kah wunnaumonuh Pharez: Hesron neh wadchekhetticheh Hezronitsog: Hamul neh wadchekhetticheh Ham(u)litsog.
26.22 Yeush wutteateashiyeuongan8ash Judah, yeug neg agkemutcheg nesausuk tahshinchage kah nequtta muttannonganog kussuog, kah napanna tahshe pasuk.
26.23 Wunnaumonuh Isachar neaunag wutteateashiyeuo(n)gen8oash: Thola neh wadchekhetticheg Thol(a)hitsog: Phua neh wadchekhetticheh Phunitsog:
26.24 J(a)shub, neh wadchekhetticheh Jashubitsog: Simron neh wadchekhetticheh Si(m)ronitsog.
26.25 Yeush wutteateashiyeuongan8oash Issachar, yeug neg nah agkemutcheg, nequtta tahshinchage kah yaue muttannonganogkussuog kah nishwe pasuk88og.
26.26 wunnaumonuh Zabulon neaunag wutteateashiyeuo(n)gan8oash, Serad neh wadchekhetticheh Sarditsog: Elon neh wadchekhetticheh Elonitsog: Jahleel neh wadchekhetticheh Jahleelitsog.
26.27 Yeush w(u)tteateas(h)iyeuongan8oash Zabulonitsog. neg nah agkemutcheg, nequtta tahshinchage muttannonganogkussuog, kah napanna tahshe pasuk.
26.28 Wunnaumonuh Joseph neaunag wutteateashiyeuongan8oash Manasses kah Ephraim.
26.29 Wunnaumonuh Manasses: Machir neh wadchekhetticheh Machiritsog: kah Machir wunnaumonieu Gilead kah neh wadchekhetticheh Gileaditsog.
26.30 Yeu wunnaumonuh Gilead: Jeezer neh wadchekhetticheh Jeezeritsog: Helek neh wadchekheticheh Helekitsog.
26.31 Kah Asrìel neh wadchekhetticheb Asrielitsog: Shechem neh wadchekhtticheh Shechemitsog
26.32 Shemida neh wadchekhetticheh Shemidaitsog: Hepher neh wadchekhetticheh (H)epheritsog.
26.33 Kah Zelophehad wunnaumonuh Hepher wanne wunnaumonieu, qut wuttaunieu: kah 8wesuongan8 wuttaunoh Zelophehad, Machlah, kah Noah, Hoglah, Milchah, kah Tirzah.
26.34 Yeush wutteateashiyeuongan8oash Manasses, kah neg nah ágkemutcheg, napanna tahshinchage kah neese muttanonganogkussuog, kah nesausuk tahshe pasuk88og.
26.35 Yeush wunnaumonuh Ephraim neaunag wutteateashiyeuongan8oash. Shuthelah neh wadchekhettiche Shuthelahitsog: Becher neh wadchekhetticheh Becheritsog Tahan ne wadchekhetticheh Tahanitsog.
26.36 Kah yeuh wunnaumonuh Shuthelah: Eran neh wadchekhetticheh Eranitsog.
26.37 Yeush wutteateashiyeongan8oash wunnaumonuh Ephraim, neg nah agkemutcheg, nishwinchage kah neese muttanonganogkussuog, kah napanna tahshe pasuk88og, yeuh wunnaumonuh Joseph neaunag wutteateashiyeuongan8oash.
26.38 Wunnaumonuh Benjamin nenunag wutteateashiyeuongan8oash Bela, neh wadchekhetticheh Belaltsog: Ashbel neh wadchekhetticheh Ashbelitsog: Ahiram neh wadchekhetticheh Ahiramitsog.
26.39 Shephupham neh wadchehetticheh Shephuphamitsog: Hupham neh wadchekhetticheh Huphamitsog.
26.40 Kah wunnaumonuh Bela, Ard kah Naaman, neh wadchekhetticheh Arditsog, kah Naaman neh wadchekhetticheh Naamitsog.
26.41 Yeuh wunnaumonuh Benjamin neaunag wutteateshiyeuongan8oash, kah nag nah agkemutcheg yauunchage kah napanna tahshe muttannonganogkussuog, kah nequtta tahshe pasuk88og.
26.42 Yeuh wunnaumonuh Dan neaunag wutteateashiyeuongan8oash, Shuham neh wadchekhetticheh Shuhamitsog: yeush wutteateashiyeuongan8oash Dan neaunag wutteateashiyeuongan8oash.
26.43 Wame Shuhamitsog wutteateashiyeuongan8oash neg nah agkemutcheg, nequttá tahshinchage kah yaue muttannonganogkuss(u)og, kah yaue pasuk88og.
26.44 Wunnaumonuh Aser neaunag wutteateashiyeuongan8oash Jimnah neh wadchekhetticheh Jimnitsog: Jishvi neh wadchekhetticheh Jishvitsog: Beriah neh wadchekhetticheh Beriitsog.
26.45 Wunnaumonuh Beriah: Chebar neh wadchekhetticheh Cheberitsog: Malchiel neh wadchekhetticheh Malchielitsog,
26.46 Kah 8wesuonk wuttaunoh Aser, Serah.
26.47 Yeush wutteateashiyeuongan8oash wunnaumonuh Aser, neg nah agkemutcheg napanna tahshinchage kah nishwe muttannonganogkussuog, kah yaue pasuk88og.
26.48 Wunnaumonuh Naphtali neaunag wutteateashiyeuongan8oash: Jahzeel neh wadchekhetticheh Jahzeelitsog: Guni neh wadchekhetticheh Gunitsog.
26.49 Jazer neh wadchekhetticheh Jezritsog Shillem neh wadchekhetticheh Shillemitsog,
26.50 Yeush wutteateashiyeuongan8oash Nahpthali, neaunag wutteateashiyeuongann8oash, kah neg noh agkemutcheg, yauunchage kah napanna tahshe muttannonganogkussuog kah yaue pasuk88og.
26.51 Yeug adt ogkemutcheg wunnaumonat Israel nequtta tahshe pasuk8e muttannonganagkussuog kah nequt muttannonk kah nesausuk tahshe pasuk88og kah shwinchag.
26.52 Kah Jehovah ken8nau Mosesoh, n8wau,
26.53 Yeug en ohke pish chadchabenumun wutch(e) ahtóonk, neane ogketamuk wesuongash,
26.54 Neg monacheg pish kumm8che aninnumauóog ohtóonk, kah neg ogguhsikeg, pish kutogguhse aninnumauóog ahtïonk, neane yeug agkemutcheg ahtóonk pish aninnumauau nishnoh wosketomp.
26.55 Qut oh(c)h ohke pish chachábenumun nashpe tanohtóadtuonk: neaaunag 8wesuong8oash wutchippan8m8oh wut8shimóog, nag pish wutohtauuneau.
26.56 Neaunag tanohtóadtuonk, ohtóonk pish chadchaubenumun, ut nashauwe monachek kah ogguhsikeg.
26.57 Kah yeug nag agkemutcheg nashpe Levitsog, neaunag wutteateashiyeuongan8oash, Gershom neh wadchekhetticheh Gershomitsoh Kohath neh wadchehetticheh Kohahitsog, Merari neh wadchekhetticheh. Meraritsog.
26.58 Yeush wutteateashiyeuongan8oash Levitsoh, wutteateashiyeuongan8 Lihnitsog, wutteateashiyeuongan8 Hebronìtsog, wutteateashiyeuongan8 Mahlitsog, wutteateashiyeuongan8 Mushitsog, wutteateashiyeuongan8 Korachitsog kah Kahath wunnaumonieu Amram.
26.59 Kah 8wesuonk Amram ummittamwussoh Jachebed wuttaunoh Levi, noh wadchekhetteup Levi ut Egypt, kah noh neeketeauau Amramoh, kah Aaronoh kah Mosesoh kah Miriamoh neg weetompass8oh
26.60 Kah Aaronut wutchetu Nadab kah Abihu Eleazar kah Ithamar.
26.61 Kah Nadab kah Abihu nupp8og, neg sephaushettit penowe n8tau ut anaquabit Jehovah.
26.62 Kah yeug nah wetogkomutcheg neesneechage kah nishwe muttanunganog kussuog wame nompaassog, wutch wunnukqut nepáuz apinneat, kah paamu, newutche matta nag weetogkemóog wunnaumonát Israel newutche wanne ahtóonk aninnumauóog, ut kenugke wunnaumonat Israel.
26.63 Yeug nag ogkemutcheg nashpe Moses kah Eleazer sephausuaen, neg ogkemutcheg wunnaumonát Israel, ut Moabe mukóshquttaut, kishke Jotdan; kishke Jericho.
26.64 Kah kenugke yeug, wanne mo pasuk wosketomp yeug agke(m)omukuppanneg nashpe Moses kah Aaron sephausuen, neg agkemahetteupoh wunnaumonuh Israel ut touohkomukqut Sinai
26.65 Newutche Jehovah wuttinópoh, nupp8e pish nupp8og ut touohkomukqut, kah matta pasuk wosketomp 8che pomantam8un webe Kaleb wunnaumonuh Jephunneh, kah Joshua wunnaumonuh Nun,
27.1 NEit peyáog wuttaunoh Zelophehad wunnaumonuh Hepher, wunnaumonuh Gilead, wunnaumonuh Machir, wunnaumonuh Manasses, wutch wutteateashiyeuonganit Manasses, wunnaumonuh Joseph, & yeush 8wesuongan8oash wuttaunoh, Mahlah, Noah kah Hoglah, kah Milchah kah Tirzah.
27.2 Kah nag neepóog anaquabit Moses kah Ele(a)zur sephausuen, kah anaquabhettit Sontimóog, kah wame mukkinneonk, ut mukkinneae kommukque squantamut, n8waog.
27.3 N8shun nupp8 ut touohkomukqut, kah matta nah weetshóunuh en ummukkinneonganit neg ayeuhkonittue moehtauoncheg Johovah, ut ummukkinneanganit Korah: qut ut ummatcheseonganit nupp8, kah wanne wunnaumonaeu.
27.4 Tohwutch woh 8wesuonk N8shun mahtsheau, wutch kenugke wutteateashiyeuongan8, newutche matta wunnaumonieu? aninnumaiinnean ahtoonk ut kenugke weemat ut n8shun.
27.5 Kah Moses pas8au wuttinniyeuongan8 ut anaquabit Jehovah.
27.6 Kah Jehovah ken8nau Mosesoh n8wau.
27.7 Wuttaunoh Zelophehad wunnomwaog, mag8an pish nag kittinnumauóog ahtoonk ut kenugke weematt8óut 8sh8oh: kah pish paumushahto wutahtóongan8 wut8shinneunk na en.
27.8 Kah pish kukkinn8n wunnaumonuh Israel, pish kussim, wosketomp nupuk, kah wanne wunnaumononieg, neit pish kupaumusháhto wutohtóonk en wuttonit.
27.9 Kah matta wuttauneg, neit pish kummag wutahtóonk en wematut.
27.10 Kah matta 8weemateg, neit pish kummag wutahtóonk en 8shoh weematoh.
27.11 Kah 8shoh matta 8weemattinneg, neit pish kummag wutahtóonk, en wuttinnonkumóut neh asukongqutcheh ut wutteashiyeonganit, kah noh pish wutahtauun kah ne pish wutch wunnaumonuh Israel wussittumóe kuhk8wáonk, nean ann8nont Jehovah Mosesoh.
27.12 Kah Jehovah unnau Mosesoh, kukkúhquish yeu en wadchuut Abarìm, kah naish ohke ne anumauog wunnaumonuh Israel
27.13 Kah mahche nauman, kah ken wonk pìsh kummaiyáim, en kummissinninnúmut, neâne Aaron kemat maiáyip,
27.14 Newutche kutcheketamumw8 nuttinn8waonk (ut touohkomukqut Zin, mukkinneonk penuánutit) en waneetupanatamwaheóg ut nippeit, ut anaquabhettit, ne Meribahe nippe, ut Kadesh, ut touohkomukqut Zin.
27.15 Kah Moses ken8nau Jehovah n8wau.
27.16 Jehovah ummanitt8moh wunnashánitt8onganash wame weyaus, pononch wosketompuh nananumunat mukkinneonk.
27.17 Noh woh sohhog ut anaquabhettit, kah woh petutteau ut anaquabenit: kah noh woh neh sohwhe sagkompagunoncheh, kah noh woh pethuunont, onk woh mat ummukkinnumoh Jehovah ogqueneunkqusseo(h) shepsut wannch wananauwushepsaweneumégig.
27.18 Kah Jehovah unnau Mosesoh, nemun Joshua wunnaumonuh Nun, wosketomp noh app(e)htunkqut nashauanitt8h. kah ponumau kenutcheg.
27.19 Kah neepauweh ut anaquabit Eleazar sephausuen, kah anaquabit wame mukkinneonk, kah meechumuhkos ut nag anaquabhettit.
27.20 Kah pish kuthogquon kukquehtianumitteaonk, onk woh wame ummukkeneongan8 wunnaumonuh Israel n8tamwog.
27.21 Kah noh pish n(e)epau anaquabit Eleaz(e)r sephausuen, kah noh pish wunnat8tomwehteaunshuh nashpe wussittumôe Urim, anaquabit Jebovah: ut ukkutt8wonganit pish sohhamwog, kah ut ukkutt8wonganit pish petutteaog, kah wame wunnaumonuh Istael weechog kah wame mukkinnéonk.
27.22 Kah Moses wutussen neanann8nont Jehovah, kah nemunau Joshuahoh, kah wunneepauweheuh anaquabit Eleazer sephausuen kah anaquabit wame mukkinneonk.
27.23 Kah upponumau wunnutchegash. kah meechumuhkonuh, ne an8wop Jehovah, nashpe wunnutchegani(t) Moses.
28.1 KAh Jehovah ken8nau Mosesoh n8wau.
28.2 Ken8s wunnaumonuh Israel kah us, nuttinnussephamonteaonk, nuppetukqunnunk wutch nutchikohteae sephamonteaongash, wutche n8weetemungquott8m, pish kehkinneafimw8 kussephamaiinneaóut ut kuhquetumóe utt8cheyeu8ut.
28.3 Kah nag pish kuttinóog, yeu chikohtae mag8onk ne pish sephamauog Jehovah, neesuog ne kodtum8k lambsog pannuppeyeuutcheg, asekesukokish wutche nagwutteae sephausuonk.
28.4 Pasuk lamb pish kukquaqoshwun nompoáe, kah onkatuk lambe pish kukquaquoshwun, ut nashauwe neeswe wunnonk88ut.
28.5 Kah piukque chippag Ephath pasquag n8khik, wutche meetsue sephausuonk, kenugkenausu yaue chippag hin sukquethausue pumme.
28.6 Nag wutteae chihohtae sephausuonk ayimun ut wadchuut Sinai, wutche weetemungquok, n8tae mag8onk en Jehovahut.
28.7 Kah wuttattamóe sephausuonk ne wadchiik, | yaue chippag Hin wutch pasuk lamb, ut wunnetupanatamwe ayeuonganit, pish kussokenumwohtoh wuttattamoe sephausuonk manuhkag wine en Jehovah ut.
28.8 Kah onkatuk lambe pish kukquaquoshwun ut nashaue neeswe wunnongk88k, neane mohtompanáe meetsue sephausuonk, kah neane wuttattamóe sephausuonk pish kutayim, n8tae mag8onk weetemungquok en Jehovahut.
28.9 Sabbath dayeu, neesuog nomposhumwe nekodtum8k lambsog pannuppeyeuutcheg, kah neesit piukque chìppag pasquag n8khik, wutche meetsue sephausuonk, kenugkenausu pummeit, kah wuttattamôe sephausuonk.
28.10 Ne Sabbathâe chikohtae sephausuonk nish noh Sabbath, chabok nagwutteae chikohtae sephausuonk, kah wuttattamóe sephamauaonk.
28.11 Kah waj kutchisfinnéhettit kenepauzsóm8óog, pish kummagumw8 chikohtae sephamauaonk Jehovah: neesuog oxinog wuskoshimwussog wutch herdut, kah pasuk ram, nesausuk tahsuog nékodtum8k lambsog pannuppeyeuutcheg.
28.12 Kah nashwut piogque chippag pasquag n8khik, wutche metsue sephausuonk, kenugkenausu pumme, wutch pasuk ox, kah neesit piukque chippag pasquag n8khik wutche meetsue mag8onk kenugkenausu pummee, wutche pasuk ram.
28.13 Kah chadchabe piogque chippag pasquag n8khik, wutche meetsue sephausuonk kenugkenausu pummeit, wutche pasuk lamb. wutche chikohtae mag8onk, weetemungquok, n8tae sep(h)ausuonk en Jehovahut.
28.14 Kah 8tattam8e mag8ongan8oash, paushe hin wine wutche pasuk ox, kah nashwe chippág hin wutche pasuk ram, kah yaue chippag hin wutche lamb: yeu nepauzsae chikohtae mag8onk, ut nish noh nepauz, pannuppe kodtumwae nepauzsuog
28.15 Kah pasuk nompóshimwe goats wutche matcheseongane sephausuonk en Jehovahut, pish quaquoshwunumun chaubok nagwutteae chikohtae sephausuonk, kah wuttattamwe sephausuonk.
28.16 Kah ut negonne nepauzsaut, ut nabo weyóqunnahhamunat nepauz, pish paumukóadtuonk en Jehovahut.
28.17 Kah ut napuh napanna wutteashikqunhamunat yeuoh nepauz, pish mishadtupp8onk nesausuk tah[]hikquinne, matta seanu(n)8g petukqunneg pish mèechin.
28.18 Negonne kesukok pish wunneetupanatamwe miyayéonk, matta pish toh kutussumw8.
28.19 Qut pish ku(mm)águ(m)w8 ch°kohtae mag8onk, chikohtae mag8onk en Jehovahut, neesuog oxinog, wu[]ko[]himwog wutch | herdut, kah pasuk ram, kah nésausuk tahsuog ne kodtum8k lambsog pannuppeyeuutcheg, neg pish wutch kuhhogkaôut.
28.20 Kah meetsue wussephausuongan8, pasquag n8khik kenugkenausu pummeit, nashwé piogque chippag pish kukquaquoshwunumumw8, wutche pasuk ox, kah neesit piogque chippag wutche ram
28.21 Chadchabe papiogque chippagish pish kukquaquoshwehtam wutch nishnoh pasuk lambe, pannuppe nesausuk tahsuog lambsog.
28.22 Kah pasuk nompóshimwe goat wutche matcheseongane sephausuonk, ayimunat wunnáuwadtuonk wutche kenaau.
28.23 Chaubohkish mohtompanáe chikohtâe sephausuongash, ne wutch nagwutteae chikohtae sephausuonk, yeush pish kukquaquoshwunnumunaoash.
28.24 Yeu neane kukquaquoshwehtamumw8 nish noh kesukod, nesausuk tahshikquinne, petukqunnungane n8tae sephausuonk, weetemunquok en Jehovahut pish quaquoshwunumun, chabuk nagwutteae sephamauáonk. & 8tattamóe sephamaonk
28.25 Kah nesausuk tahshikquinogkok, pish kutayimumw8 wunnetupanatmwe miyayéonk, matta pish toh kutussúmw8.
28.26 Kah kákeneúmune kesukodtut, sephauseog wuske meetsue sephausuonk en Jehovahut nahohtóeu k8weeksum8ash, pish kutayimw8 wunneetupanatamwe miyaéonk, matta pish toh kutussúmw8.
28.27 Kah pish kummagumw8 chikohtáe mag8onk wutche weetemungquok en J[e]hovahut neesuog oxenog wuskoshimwussog wutch herdut, pasuk ram, nesausuk tahsuog nomposhimwe ne kodtum8k lambsog
28.28 Kah ummeetsue sephausuongan8 pasquag n8khik kenugkenausu pummee, nashwe piukque chippag wutch pasuk ox, neese piogque chippag wutche pasuk ram.
28.29 Chadchaube pìogque chippagish wutche [p]asuk lamb, pannuppe nesausuk tahsuog lambsog.
28.30 Pasuk nomposhimwe goat wutch goatsut, ayimunát wunnauwadtuonk wutche kenaau.
28.31 Neg pish kukquaquashwunóog, chaubok nagwutteáe sephausuonk, kah meetsue wussephamauáonk, pannuppyeu8og pish en kuhhogkaóog, kah wuttattamóe sephausuonkash.
29.1 KAH ut nesausu(k) adtahs8ut nepauz negonne kesukok ne nepauz, pish k8(n)eetupanatamwe miaeé(m)8, matta pish kut(u)seumw8 wut(c)hiyeue an(a)kaus(uon)k, ne pi[]h monopuhpequáe kesukod wutche kenaau.
29.2 Kah pish kukquaquoshwunnúmumw8 chikohtáe sephausuonk, weetemungquok wutch Jehovah, pasuk oxenémes, wushko[]hi(m)[] wutch herdut, pasuk ram, nes(a)usuk tah[]huog nomposhimwe ne kodtum8k pannuppeyeuutcheg lambsog.
29.3 Kah ne wadchiik meetsue sephausuonk, pashquag n8khik kenugkenausik pummeit, nishwudt piukque chippag wutch pasuk ox, neese piogque chippag wutche ram
29.4 Kah pasuk piogque chippag wutch (p)asuk lamb, papashpe nesausuk tahshe l(a)mbsog.
29.5 Kah pasuk nom(p)oshimwe goat, wut[]h goatsut wutche matcheseongane seph[]us(u)onk, ayimunat wunnauwadtuonk wutche kenaau.
29.6 Châbok nepauzáe chikohtae sephausuonk, kah noh wadchiik meetsue sephausuonk, kah nagwutteae chikohtae mag8onk, kah ne woh wadchiikish metsue sephausuonk kah wuttattamóe sephausuongash, neaunág, weetemungquok, n8tae sephamauaonk Jehovah.
29.7 Knh piukukquinhog yeuoh nesausuk adtahsuut nepâuz, pish k8netupanatamwe miayem8, kah pish kutûhquanumweheomw8 kukketeahogkon8ôog, matta pish toh kutussúmw8.
29.8 Kah pish kummagumw8 chikohtae sephausuonk en Jehovahut wutch weetemungquok, pasuk ox wushkoshim wutch herdut, pasuk ram, nesausuk tahsuog nekodtum8k nomposhimwe lambsog, nag pish pannuppeyeu8og wutche kenaau.
29.9 Kah ne noh wadchiik meetsue mag8onk, pish pashquag kenugenausik pumme, nashwe piogque chippag wutch pasuk ox, kah neese piogque chippag wutche psauk ram.
29.10 Chadchabe pìukque chippag wutche pasuk lamb, papashpe nesausuk tahsuog lambsog,
29.11 Pasuk nomposhimwe goat wutch kenugke goatsut, wutche matcheseongane mag8onk, chabokish wunnauwadhuwáe matcheseáe sepháusuongash, kah nagwutteae chikohtae sephausuongash, kah nish noh wadchiikish meetsue sephausuongash, kah wuttattámôe sephausuongash.
29.12 Kah nabo napanna tahshikquinuhhog, nesausuk adtahs8it nepauz, pish k8neetupanatamwe mowem8 matta pish wutchayeue anakausuonk kutusseumw8, kah pish mishadtupóe kummishadtupumw8 en Jehovahut nesausuk tahshikquinnu.
29.13 Kah pish kummagumw8 chikohtáe mag8onk, n8táe sephausuonk weetemungquok en Jehovahut, nabo nishuog oxenog, wushkoshimwog ut herdut, neesuog ramsog, nabo yauog ne kodtum8k lambsog, neg pish pannuppeyeu8og.
29.14 Kah ni[]h noh wadchiikish meetsue | se(p)hausuongash pi[]h pashquag n8khik kônugkenausik pumme, nishwe piogque chippag wutch pasuk ox, papashpe nabo nash8itcheg oxenog; neese piogque chippag wutch pasuk ram, naneeswe ramsog.
29.15 Kah chad[]h(a)be piogque chippagish wutch pasuk lamb, papashpe nabo yau8utcheg lambsog.
29.16 Kah pasuk nompishimwe goat wutch kenugke goatsut, wutch matcheseáe sephausuonk, chaubok nagwutteáe chikohtáe sephausuonk, ne noh wadchiik meetsue sephausuonk kah wuttattamóe sephausuonk.
29.17 K(a)h ut nahohtóe kesukodtut, nabo neesuog oxenog, wuskkoshimwog wutch herdut, neesuog ramsog, nabo yauog nekodtum8k nompo[]himwe lambsog, pannuppeycuutcheg.
29.18 Kah nish noh wadchiikish meetsue sephausuongash kah wuttattamóe sephausuongash, wutche oxenog, kah wutche ramsog kah wutche lambsog, ne adtahséhettit, neanusséhettit.
29.19 Kah pasuk nomposhimwe goats wutch kenugke goatsog, wutch match[]seae sephausuonk, ch[]bok nagwutteáe sephausuonk, kah nish noh wadchiikish meetsue mag8ongash, kah wuttattamôe sephausuongash,
29.20 Kah nishikquinogkodtut, nabo nequttu8og oxenog, neesuog ramsog, nabo yau8og ne kodtum8k lambsog, pannuppeyeuutcheg.
29.21 Kah nish noh wadchiikish meetsue mag8ongash kah wuttattamóe mga8ongash, wutche oxenog, wutche ramsog, kah wutche lambsog, ne adtahs8hettit, ne anussehettit.
29.22 Kah pasuk nomposhimwe goat wutch matcheseáe sephausuonk, châbok nagwutteae chikohtae sephausuonk, nah ne noh wadchiik meetsue mag8onk kah wuttattamôe mag8onk.
29.23 Kah ut yauquinogkodtut, piogqussuog oxenog neesuog ramsog, nabo yau8og ne kodtum8k nomposhimwe lambsog, pannuppeyeuutcheg.
29.24 Nish noh wadchiikish meetsue sephausuongash kah wuttattamóe sephausuongash, wutch[] oxenog, wutche ramsog, kah wutche lambsog ne adtahsehettit neanussehettit.
29.25 Kah pásuk nomposhimwe goat wutch matcheseáe sephausuonk, chabok nagwutteae chikohtae sephausuonk, ne noh wadchiåk meetsue sephausuonk kah wuttattamóe sephausuonk.
29.26 Kah ut napanna tahshikquinogkodtut, pasuk8gun tahsuog oxenog, neesuog ramsog, kah nabo yau8og ne kodtum8k lambsog, pannuppeyuutcheg.
29.27 Kah nìsh noh wadchiikish meetsue sephausuongash, kah wuttattamóe sephausuongash, | wutche oxenog, kah wutche ramsog, kah wutche lambsog, ne adtahsehettit, ne anussehettit.
29.28 Kah pasuk nomposhimwe goat wutch matcheseáe sephausuonk, chabok nagwutteae chikohtae sephausuonk kah ne noh wadchiik meetsue sephausuonk wuttattamóe mag8onk.
29.29 Kah ut nequtta tahshikquinogkodtut, shwosuk tahsuog oxenog, neesuog ramsog nabo yau8og ne kodtum8k nomposhimwe lambsog, pannuppeyeuutcheg,
29.30 Kah nish noh wadchiikish meetsue sephausuongash, kah wuttattamôe sephausuongash wutche oxenog, wutche ramsog, kah wutche lambsog, ne adtahsehettit ne anus(se)hettit
29.31 Kah pasuk nomposhimwe goat wutche matcheseae sephausuonk chabok nagwutteae chiko(h)tae sephausuonk, ne noh wadchiik meetsue sephausuonk, kah wuttattamóe sephausuonk.
29.32 Kah ut nesausuk tahshikquinogok nesausuk tahsuog oxenog, nesuog rams[]g, nabo yau8og ne kodtum8k nomposhimwe lambsog, pannuppeyeuutcheg.
29.33 Kah nish noh wadchiikish metsue sephausuongash kah wuttattamóe sephausuongash, wutche oxen(o)g, wutche ramsog, kah wutche lambsog, neadtahsehettit, neanussehettit.
29.34 Kah pasuk nomposhimwe goat wutch matcheseae sephausuonk, ch(a)b[]k nagwutteae chikohtae sephausuonk, kah ne noh wadchiik meetsue sephausuonk, kah wuttattamôe sephausuonk
29.35 Ut nishwosuk tahshikquinogkodtut pish k8neetupanatamwe m8em8, matta pish kutusseumw8 wutchiyeueu anakausuonk.
29.36 Kah pish kummagumw8 chikohtae mag8onk, n8tae sephausuonk weetemungquok en Jehovahut, pasuk ox. pasuk ram, nesausuk tahsuog ne kodtum8k nomposhimwe lambsog, pannuppeyeuutcheg.
29.37 Nish noh wadchiikish meetsue sephausuongash, kah wuttattamóe sephausuongash: wutche oxenog, wutche ramsog, kah wutche lambsog ne adtahsehettit, ne anussehettit.
29.38 Kah pasuk nomposhimwe goat wutch matcheseae sephausuonk chaubok nagwutteae chikohtáe sephausuonk, kah ne wadchiik meetsue sephausuonk, kah wuttattamóe sephausuonk.
29.39 Yeush pish kittinheonaoash Jehovah, ut k8neetupanatamwe mishádtupp8ongan8óut, chabokish kukquoshauaongan8oash kah kuttenantamwe sephausuongash wutch kutchikohtae sephausuongash, kah wutch kummeetsue sephausuongan8oash & wutch k8tattamóe sephausuongan8ash kah wutch k8nohteáe sephausuongán8oásh.
29.40 Kah Moses kcn8nau wunnaumonuh Israel, neaunag wame Jchovah anan8nomp Mosesoh,
30.1 KAh Moses ken8nau wabuhk8unutcheh ut chippan8onganit, papaume wunnaumonuh Israel, n8wau, Yeu Jehovah anann8teamit.
30.2 Wosketomp quoshauwae quoshomont Jehovah, asuh chadchekeyeuwae chadchekeyeuadt, keneepinont ukketeahogkounuh: matta pish pohquenum8 ukkutt8onk, pish usseu neane wame sohwhem8uk wutch wutt8nut,
30.3 Kah mittamwossis quoshauwae quoshomont Jehovah, kah keneepinont wuhhogkuh nashpe keneepsuonk, ut weekit 8shoh, ut wunnunksquainneat.
30.4 Kah 8shoh n8tamunit ukquoshauwaonk kah ukkeneepsuonk, ne nashpe keneepenont ukketeahogkôunoh, kah 8shoh mat ken8nuk8k: neit wame ukquoshómuwaongash pish menuhkohtaash, kah nishnoh kenepsuonk uttoh adt keneepinont ukketeahogkôunoh, pish menuhkohtaash.
30.5 Qút 8shoh mat tapeneamuneg ne kesukok n8tog, matta pasuk ukquoshauaongash, asuh ukkeneepissuongash, nish nashpe keneepinoncheh ukketeahogkôunoh, pish memenuhkohtan8ash: kah Jehovah pish ummonaneteae ahquontamauau, newutche 8shoh matta wuttapeneamunk8un.
30.6 Kah 8wessukiis, kah quoshoadt asuh ket8kontog nashpe wussisset8nash, uttoh adt keneepenomp ukketeahgkôunoh.
30.7 Kah wessukeh n8tunkqut, kah mat ken8nunk ne kesukok n8tog, neit ukquoshauaongash pish menuhkohtaash, kah ukkeneepsuongash nish nashpe kenepinoncheh ukketeahogkôunoh pish menuhkohtaash.
30.8 Qut wessukeh ne kesukok n8tunkqut, mattá tapeneamauunk, neit pish monteagqunnehteaou ukquoshauaonk ne appehtunkqut, kah wussissitt8ne ukkutt8wongash nish nashpe kenepinoncheh ukketeahogkôunuh, kah Jehovah pish ummonaneteae ahquontamauoh.
30.9 Qut nishnoh ukquoshauwoank sekousq, kah noh pagkenit, uttoh adt keneepenont ukketeahogkôuneh, pish ummenuhkappehtunkqun.
30.10 Kah quosháuadt ut wessukeh wekit, kah keneepenont ukketeahogkôunoh nashpe chadchekeyeuwaonk.
30.11 Kah wessukeh n8tunkqut, kah mat ken8nuk8k, kah matta mat tapeneamâuunk: neit wame ukquoshauwaongash pish menuhkohtaash, kah nishnoh keneepissuonk ne nashpe keneepinon(t) ukketeahogkôunoh, pish menuhkohtaau.
30.12 Qut wessukeh papáne monteagqunnehte[]uunneg, ne kesukok n8tog, uttoh áne sohham8m8uk wutch wussissit8nit, papaume ukquoshauaongash, asuh papaume ukketeahogkôune keneepsuonk, matta pish menuhkohtan8, wessukeh monteagwunnehteo8g, kah Jehovah pish ummonaneteae ahquontamauoh.
30.13 Nishnoh quoshaumuwaonk kah nishnoh keneepsue chadcheyeuwaonk onkapunnanónat ukketeahogkôunoh, wessukeh woh ummenuhkehteauunin, kah wessukeh woh wutwutteagwunnehteo8un.
30.14 Qut wessukeh m8hche matta ken8nuk8gk asekesukokish: neit menuhketeau wame ukquoshaumuwaongash, kah wame ukkenepsuongash nish apehtunkqutchish, nish ummenuhkehteauunash, newutche matta ukken8nuh ne kesukok n8tauont.
30.15 Qut noh pannuppe monteagwunnehteo8g, mahche nish n8tog: neit noh pish tahshinum ummatcheseonk.
30.16 Yeush kuhk8waongash, nish Jehovah anann8noncheh Mosesoh, nashaue wosketomp kah ummittamwussoh, nashaue wut8shimau, kah wuttaunoh nunksquainit, ut 8shoh weekit.
31.1 KAh Jehovah ken8nau Mosesoh, n8wau,
31.2 An8tau Midianitsog wutan8taongn8 wunnaumonuh Israel, ne mahche nnag neit pish kummukkinnem en kummissinninnutu,
31.3 Kah Moses ken8nau missinninnuh n8wau, Kenauwamun8k nawhutch wosketompaog wutch kenugke kenaau, en ayeuwuttinneat, kah ayeuwuhkontamwehettich Midian, kah ussek wutann8tauonk Jehovah ut Midian.
31.4 Nequt muttannunk, nequt muttannunk wutch wame wutchippan8ongan8wóut Israel, pish kummoncheahéoog en ayeuwuttinneat.
31.5 Nene wuttinne moeneau wutch ummuttannonganogkussunneaôut Israel, nequt muttannong wutch pasuk chippan8ong, nabo neese muttannunganogkussuog kenauwameog wutche ayeuwuttuonk
31.6 Kah Moses nah ummoncheaheuh nequt muttannunk wutch pasuk chippan8onk, en ayeuwuttinneat: nag kah Phineas wunnaumonuh Eleazar sephausuaen, en ayeuwuttinneat, kah wunneetupanatamwe auwohteaongash, kah quoshweongane monopuhpequonash wunnutcheganit.
31.7 Kah ayeuwuttamwog Midian, nean[u]nn8nont Jehovah Mosesoh, kah nushaog nish noh nompaussoh.
31.8 Kah nushaog Midiane ketahf8tamwoh, chahefitcheg onkatogig neg noshomugeg, Evi, kah Rekem, kah Zur, kah Hur, kah Reba, napanna tahsuog Midiane tahs8tamwog, kah Balaam wonk wunnaumonuh Beor wunnushôuh nashpe togkodteg.
31.9 Kah wunnaumonuh Israel missinohteaog Midiane mittamwussissoh kah peissesumôuh, kah nemunnumwog sequttahhamwe neetasu, kah wame uffloksum8óoh, kah wame máumachiyeuwóash.
31.10 Kah chikohsumwog wame keit8tanash ut ne wadohkehettit, kah wonkon8sunash nashpe n8tau.
31.11 Kah neemunnumwog wáme sequttahham8ongash, kah wame wosketompae kah neetasue sequttahham8onk.
31.12 Kah pas8áog missinoh, kah sequttahham8onk, kah tohqunnum8onk en Mosesut, kah en Eleazarut sephausuen, kah en ummukkinneaongan8óut wunnaumonuh Israel, en tuppuksinn8onganit, en Moabe mukoshquttaut, nish kishke Jordan kishke Jericho.
31.13 Kah Moscs kah Eleaz(a)r sephausuaen, kah wame mukkinneonganit sontimóog, sohhamwog wunnogskauónaout ut poquodchit tuppuksinn8wonganit.
31.14 Kah Moses musquanumau ayeuhteáe aninnohsuéneuh, muttannongane mummugquompuh, & nequt pasuk8e mummugquompuh, neg wagig ayeuwuttinneat.
31.15 Kah Moses nah wuttinuh, kukketeahomw8 wame mittamwussissog?
31.16 Kusseh, yeug matcheseâh(e)áog wunnaumonuh Israel, nashpe ukken8s8waonk Balaam, ayeuhkonittue Jehovah, ut wuttinniyeuoganit Peor, kah na mo wesau[]haonk kenugke ummukkinneonganit Jehovah.
31.17 Newutche yeuyeu nushok nish noh nompaas, kenugke peissesit, kah nushok nish noh mittumwossis noh wahheont wosketompuh, neesissinunat wosketomp.
31.18 Qut wame mukkiésog kenugke muttamwossisut, neg matta wahteau8gig neesinn8onk wosketomp, neg pomantamwahheuk.
31.19 Kah kenaau tuppuksin8k poquadchit tuppuksinn8onganit, nesausuk tahshikquinne, howan nashont keteahogkóunoh, kah howan masunont nashomukeh, pahkheuk kuhhogkaóog, kah kummissinnom8ôog, nishikquinne, kah nesausuk tahshikquinne.
31.20 Kah pahketea8k nish noh hogk8onk, kah nish noh hohk8nie auwohteaonk, kah nish noh goatse weshagkane anakausuonk, kah nish noh mehtugque auwohteaonk.
31.21 Kah Eleazar sephausuen unnau kenauwameéneuh, neh ayonitcheh ayeuwuttinneat, yeu naumatue kuhk8waonk, ne anann8nont Jehovah Mosesoh.
31.22 Webe gold, kah silver, wompuhshog, | m8ôhshog, mohmuttahtag, kah lead.
31.23 Nish noh teag pannupwushóm8ug n8t(a)ut, pish kuppannupwusháhtineau n8taut, kah pish pohki, qut pish pahketeausu nashpe chuppannumóe nippe, kah nish noh teag matta pannupwus(ho)mun8g n8taut, pish kuppanupwus(h)átine(a)u nippeit.
31.24 Kah pish k(u)gku(t)s(h)ittemw8 kuthogk8un8oash ut neesausuk tahshikquinogkodtut, kah pish kuppahkesi(m)w8, kah ne mahche nnag pish kuppetutteamw8 tuppuksinn8onganit.
31.25 Kah Jehovah ken8nau Mosesoh, n8wau,
31.26 Ogkem8k tohqunogig neg masu(n)omukuppanneg, missinninnu(o)g, kah puppinashimwog, ken kah Eleazar sephausuaen, kah kehch(e)u wut8shinneunk ut mukkinneonganit.
31.27 Kah neese chippinn8k neg tohqunomugeg, nashaue nag ayeuwuhteacheg, neg sohhogig ayeuuhkonat, kah nashaue wame mukkinneonk.
31.28 Kah chippinnum8k ompeteaonk en Jehovah ut, wutch ayeuuhteaenuut, neg sohhogig ayeuuhkonat; pasuk keteahogkou wutch napanna tahshe pasuk88og, wutch missinninnuog, kah wutch k8washinog kah wutch assesog, kah wutch sheepsog
31.29 Nemunnumok wutch w[]tchippiyeum8out, kah aninnumau Eleazar sephausuaen wutche tahshinnum8e mag8onk en Jehovah ut.
31.30 Kah wutch wutchippiyeum8out Israel wunnaumonat, pish kenemun [r]equt chippissuog wutch napanna tahchinchagkodtut, wutch missinninnuog, wutch k8washinog, wutch assesog, kah wutch floksut, wame nish noh wuttinussinneau puppinashimwog, kah neh aninnumau Levitsog, neg nanawehteungig tabernakle ummeechumehkausuwaonk Jehovah.
31.31 Kah Moses kah Eleazar sephausuaen wutusseneau nean ann8nont Jehoveh Mosesoh.
31.32 Kah sequetaham8ongash, nish asqshúnkish tohqunnumukish, nish ayeuteaenuog tohqunnumohettiche, mo nequtta tahshe pasuk8e muttannunkanogkussuog & nesausuk tahshinchage muttannunganog kussuog, kah napanna tahshe muttannunganog kussuog sheepsog.
31.33 Kah nesausuk tahshinchage kah neese muttannonganogkussuog k8wishinog.
31.34 Kah nequtta tahskinchage kah nequt muttannonganogkussuog assesog.
31.35 Kah nishwinchage kah neese muttannonganogkussuog missinninnuog neg wame mittamwussissog matta wahheunkig wosketompuh ut neesinat.
31.36 Kah na pohshe wutchippiyeum8 neg sohhogig ayeuuhkonat mó unnogkemóog | nishwe pasuk8e muttannonk kah nishwinshag kah nesausuk tahshe muttannonk sheep.
31.37 Kah Jehovah shepse omwunnaonk, nequtta tahshe pasuk8 kah nesausuk tahshin[c]hag kah napanna.
31.38 Kah kowashineog nishwinchag kah nequtta tahshe muttannonganogkussuog, nag noh wutch Jehovah ompwunnaonk nesausuk tahshinchag kah nees.
31.39 Kah assesog shwinchage muttannonganogkussuog kah napanna tahshe pasuk88og neg noh wutch Jehovah ompwunnaonk nequtta tahshinchag kah pasuk.
31.40 Kah missinninnuog nabo nequtta tahshe muttannunk, neg noh wutch Jehovah ompwunnaonk, nishwinchagkussuog missinninnuog kah neesuog.
31.41 Kah Moses aninnumauau ompwuhteaonk tahshinumwe mag8onk Jehovah, en Eleazerut sephausuenuut, neanann8nont Jehovah Moses.
31.42 Kah wutchippiyeum8ont wunnaumonuh I[]rael, ne Moses chachabenompoh wutch ayeuuhteaenuut.
31.43 Onk wutchippiyeum mukkinneonk, mo nishwudt pasuk8e muttannong kah nishwinchage muttannonk & nesausuk tahshe muttannonk kah napanna tahshe pasuk88og sheepsog.
31.44 Kah shwinchag kah nequtta tahshe muttannunkanog kussuog k8washinog.
31.45 Kah shwinchage muttannonganog kussuog assesog, kah napanna tahshe pasuk88og.
31.46 Kah nabo nequtta tahshe muttannonganog kussuog missinninnuog.
31.47 Wutch chippiyeum8out wunnaumouh Israel, Moses neemunau nequtchippissuoh napanna tahshinchag kussuog, missinninn(e)uh kah puppinashim, kah nah wuttinnumauonuh Levitsoh, neg nanawehteunkig Tabernakle ummeechumuhkausuwaonk Jehovah, ne ann8nont Jehovah Mosesoh,
31.48 Kah aninnohsuénuog neg nanawunoncheg muttannunganog kussu(o)h ut ayeuwuttinneat, muttannonganogkussue mummugquompaog, nequt pasuk8e mugquompaog pas8sukauwaog Mosesoh.
31.49 Kah unnaog Mosesoh, kuttinneumog mahche nutogkemounnonog ayeuhteacheg neg agwe ut nunnutcheganunonut, kah wanne quenauwussuh pasuk.
31.50 Newaj paudtauog sephamauaonk Jehovah nish noh wuttinne tohqunnumun, golde nompak8unash sasasugkinitteum8ugish kah kehtìppetenapéash, pehtehhannitchabbeash, & sagkussuohh8unash, & Tabletsash ayimunat wunnauwadtuonk wutche keteahogkónunnonog ut anaquabit Jehovah,
31.51 Kah Moses kah Eleazar sephausuen wunnemunnumauouh gold, wame wussukwhosue nompakouanash.
31.52 Kah wame sephausue gold, nish sephamauahetticheh Jehovah nashpe muttanongane mugquompaog, kah nequt pasuk8e mugquompaog: mo nabo nequtta pasuk8e muttannonganogkodtash shekelsash, kah nesausuk tahshe pasuk88ash, kah napanna tahshinchagkod(t)ash,
31.53 Newutche áyeuhteaog, tohqunnumhetticheh nish noh pasuk wutche wuhhogkuh.
31.54 Kah Mo[s]es kah Eleazar sephusuaen nemunnumauwaog ukgoldum8 muttannongane mugquompaog kah nequt pasuk8e mugquompuh, kah nag uppaudtauunau, en mukkinneae Tabernakleut wutche mehquontam8ongan8 wunnaumonuh Israel ut anaquabit Je[n]ovah.
32.1 NAno wunnaumonuh Ruben, kah wunnaumonuh Gad m8chekodchanaog neetassu, ka(h) namohettit ohke Jazar, kah ohke Gilead, kah kusseh, ne ayeuonk tapeneunkquot wutche neetahsuog.
32.2 Wunneechanuh Gad, kah wunneechanuh Ruben, peyaog kah ken8naog Moses kah Eleazar sephausuaen, kah mukkieneae sontimóog, n8waog.
32.3 Ataroth kah Dibon, kah Jazer, kah Nimrah, kah Heshbon kah Elèaleh kah Sheban kah Nebo kah Beon,
32.4 Wutohtimoin, ne Jehovah togkodtog anaquohtag Israelle muhk[i]nneonk, yeu ohke {tapeneunkquot} wutche netasuog, kah kittinneumog n8neetasseum8min.
32.5 Newutche n8waog namehteauog kitteamonteanittuonk ut anaquabean, yeu ohke aninnumauunach kittinneumog wutch ahtóonk, kah ahque qushkodteasinan Jordan.
32.6 Kah Moses unnau wunnaumonuh Gad kah wunnaumonuh Ruben, sun pish kematt8wóog ayeuhteaog, kah kenaau sun yeu pish kutapineau.
32.7 Kah tohwutch pohqenumóg wuttahh8oash wunnaumonuh Israel, wutch qushkogkonat en ohkit ne Jehovah anumauont?
32.8 Yeu wutuffeneauop k8sh8óg, ann8nog wutch Kadesh Barnea, kuhkinneamunat ohke.
32.9 Newutche kohkukquehettit en Eshkolle 8nôuhkôiyeuut, kah naumhettit ohke, pokshadtauopanneg wuttahh8oash wunnaumonuh Israel, matta woh wuttonaóut ohke ne Jehovah anumauont.
32.10 Kah ummusquanittam8onk Jehovah nashqunop neit wadchit, kah chadchekeyeuau n8wau.
32.11 Wunnamuhkut, wanne howáe wosketomp noh sohhogkup wutch Egypt, wutch neesneechage kodtumwohkomunat & paame, pish naumo ohke ne chadchekeimogkup | Abraham, kah Isaak, kah Jakob, newutche matta mamusse nutasukunk8og.
32.12 Webe Kaleb wunnaumonuh Jephunneh uk-Kenazit, kah Joshua wunnaumonuh Nun, newutche mamusse asuhkauópanneg Jehovah,
32.13 Kah ummusquanittam8onk Jehovah nashqunau ayeuuhkone Israel, kah uppomushaheuh ut touohkomuk yauunchage kodtumwâe nô pajeh wame pometuonk né matchesem8uk ut anaquabit Jehovah nukkomwém8uk.
32.14 Kah kusse kenaau kenompekompaehtôuomw8 k8shuóg, k8chetimw8 matcheseaénuut, nano misheteauunat uhqueneunkque ummusquanittam8onk Jehovah ayeuuhkone Israel.
32.15 Newutche nukkonóg wutch asuhkauónat, noh pish wonk wunnukonuh ut touohkomuk. kah kenaau pish wutch paguanoog wame yeug missinninnuog.
32.16 Kah nag uppas8sukauóuh kah n8waog, Nutayimumun yeu shepse chippinneutunkash wutche nunnetasseumunónog, kah otanash wutche nummukkiésumunónog,
32.17 Qut nenawun pish nukkenauwamee negonuhkauomun wunnaumonuh Israel, nó pajeh pas8ogkut wutayeuongan8óut. kah nummukkiesumunónog pish ayeuog qussukquanteutausue 8tanahtu, newtche wadohkitcheg ne ohkeit.
32.18 Matta nukqushk8mun en nekinónut, nô pajeh wunnaumonuh Israel ohtunk nishnoh pasuk wutohtoonk.
32.19 Newutche matta n8weeche ohtomóunónog ongkoue Jordan, asuh ongkoue: newutche nutahtaonganun wutush pogkishin Jordan wutchepwoayeu.
32.20 Kah Moses nah wuttinuh, Yeu usseóg, kenauwameáe ayeuhteae moncheóg anaquabit Jehovah.
32.21 Kah tohneit kenaau wame kenauwamee qushkodteaóg en Jordan, ut anaquabit Jehovah nó pajeh wussohh8kauónat wame ummatwomoh wutch anaquabit.
32.22 Kah ohke sohkomunat anaquabit Jehovah: neit ompetak pish kukqushkemw8, kah matta pish k8matchesonkaneumw8 ut anaquabit Jehovah, ut anaquabhettit Israel, kah yeu ohke pish k8tohtoonganinneau ut anaquabit Jehovah.
32.23 Qut ne matta usseôg, kusseh, kummatcheneheomw8 Jehovah, kah pahke wahteau8k kummatches(e)ongan8 kummshikonkumw8.
32.24 Ayim8k keitotanash wutch kummukkiésum8ôog, kah chippinneutunkash wutch kutsheepsumog, kuh ussek neane sohham8m8uk wutch kutt8n8óut.
32.25 Kah wunnaumonuh Gad, kah wunnaumonuh Reuben ken8naog Mosesoh, n8waog, Kittinneumog wutussenau n anam | [n]8teamwit nussontimómun.
32.26 Nummukkiyeumunónog, nummittamwussinnônog, nuffloksumunónog, kah wame nunnetasumunónog, na pish wutappineau Gileade otanahtu.
32.27 Qut kittinneumog pish nuppaumushaumun, nishnoh wosketomp kenauwamée wutch ayeuwuttuonk ayeuuhkonat ut anaquabit Jehovah, ne an8wadt nussontimom(u)n.
32.28 Nemehkuh papaume nag, Moses ann8nau Eleazeroh sephausuénuh, & Joshua wunnaumonuh Nun, kah kehche wut8shinneunk ut chippan8ongan8óut ut wunnaumonat Israel
32.29 Kah Moses nah wuttinuh, Wunnaumonuh Gad, kah wunnaumonuh Reuben weeche paumushauómukquean Jordan, nish noh wosketomp kenauwamée wutche ayeuwuttuonk ánaquabit Jehovah kah ohke sohkomuk ut anaquabeôg, neit pish kittinnumauóog ohke Gilead wutche ohtôonk.
32.30 Kah matta kenauwamée weeche paumushómuk8an, neit pish ahtóog ohtoonk ut kenugke kenaau ohkeit Kanaan.
32.31 Kah wunnaumonuh Gad, kah wunnaumonuh Reuben, namp8hamwog n8waog, Neánont Jehovah kittinneumoh, ne nutussenan.
32.32 Pish nukkenauwamée pannupwushaumun anaquabit Jehovah en ohkit Kanaan onk woh n8tihéinnean ohtóonk wutuhshin Jordan.
32.33 Kah Moses nah wuttinnumauoh, wunnaumonuh Gad kah wunnaumonuh Reuben, kah paushe wutchippan8onk Manasses, wunnaumonuh Joseph, ukketass8tamóonk Sihon, Amoritse ketass8t, kah ukketass8tamóonk Og Bashane kctass8t, ohke kah nish otanash, kah sussippóiyeuash, otanash waéenu wutohtimoneat.
32.34 Kah wunnaumonuh Gad weekiteaog ut Dibon, kah Ataroth, kah Aroer.
32.35 Kah Atroth, Shophan, kah Jaazer kah Jogbehah.
32.36 Kah Bethnimrah, kah Bethharan, pummeneutausue kehtotanash: kah shepse chippinneutunkash.
32.37 Kah wunnaumonuh Reuban, weekitteaog ut Heshbon, kah Elealeh, kah Kirjathaim.
32.38 Kah Nebo, kah Baal-meon, (8wesuongan8oash ós8wunnumuk) kah Shibmah, kah uppenowe hettamunâoash otanásh nish áyimohetticheh.
32.39 Kah wunnaumonuh Machir wunnaumonuh Manasss auog Gilead, kah wus[l]ohkomuneau, kah sohh8hkauaog Amoritsoh neg wadohteupanneg.
32.40 Kah Moses aninnumauau Machiroh wunnaumonuh Manasseh Gilead kah na 8tohkin.
32.41 Kah Jeir wunnaumonuh Manasseh, auog kah sohkomwog otanamesash, kah wuttiss8wetamunaoash Havoth-Jair.
32.42 Kah Nobah au sohkom Kenath, kah otanamesash, kah wutussowetamun Nobah, ne as8wetamuk.
33.1 YEush uppomushaongash wunnaumonuh Israel, neg sohhogig wutch ohkit Egypt nashpe ukkenauwameongan8óash, ut agwe wunnutcheganit Moses kah Aaron.
33.2 Kah Moses wussukhum wussohham8ongan8oash, neaunag uppomushaongan8oash nashpe wuttinn8waonk Jehovah: kah yeush uppomushaongan8oash neaunag wussohham8ongan8oash.
33.3 Kah nag 8mwog Rameses, ut negonne nepauzaut, ut nabo napanna wutteashikqunhomunat negonne nepauz: mohtompog mahche páumukáadtuonk, wunnaumonuh Israel sohhamwog nashpe qunuhqui menutcheg, ut anaquabhettit wame Egyptiansog.
33.4 (Newutche Egyptiansog posekinaog wame mohtomegitteom8uh, neh Jehovah togkomoncheh ut kenugke nagoh: kah wonk ut ummanitt8m8out Jehovah wutussen wussittum8onk.)
33.5 Kah wunnaumonuh Israel ontsappinneau wutch Rameses, kah tuppuksinwog ut Sukkoth.
33.6 Kah ontsapuog wutch Sukkoth & tuppuksinwog ut Etham, ne kishke tôuohkomuk.
33.7 Kah ontsappuog wutch Etham, kah wonk nag qushkeog en Pihahiroth, ne anaquohtag Baal Zephon, kah tuppuksinwog anaquohtag Migdol.
33.8 Kah ontsapuog wutch anaquohtag Pihahiroth, kah pannupshag nóeu kehtahhannit, en touohkomukqut, kah nishikquinushaog ut Ethame touohkomukqut, kah tuppuksinwog ut Marah.
33.9 Kah ontsappuog wutch Marah, kah peyaog Elim: kah ut Elim na nabo neesinash tohkekomuash, kah nequtta takshinchag kah piogquodtash palme mehtugquash, kah na tuppuksiewog.
33.10 Kah ontsapuog wutch Elim, kah tuppuksinwog kishke msqui ketahhannit.
33.11 Kah ontsapuog wutch msqui kehtahtahhanit, kah tuppuksinwog ut Sine touohkomuk.
33.12 Kah moncheog wutch Sìne touohkomuk, kah tuppuksinwog ut Dophkah.
33.13 Kah 8mwog Dophkah, kah tuppuksinwog ut Alush.
33.14 Káh 8mwog wutch Alush, kah tuppuksinwog ut Rephidim, na matta nippeno wutche missinninnuog 8tattamunaout.
33.15 Kah 8mwog Rephidim, kah tuppuksinwog ut Sinai touohkomukqut.
33.16 Kah ontsapuog wutch touohkomuk Sinai, kah tuppukfinwog ut Kibroth-Hattaavah.
33.17 Kah 8mwog Kibroth Hattaavah, kah tuppuksinwog ut Hazeroth.
33.18 Kah 8mwog Hazeroth, kah tuppuksinwog ut Rithmah.
33.19 Kah 8mwog Rithmah, kah tuppuksinwog ut Rimmon Parez.
33.20 Kah 8mwog Rimmon-Parez, kah tuppuksinwog Libnah.
33.21 Kah 8mwog Libnah, kah tuppusinwog ut Rissah.
33.22 Kah 8mwog Rissah kah tuppuksinwog ut Kehelathah.
33.23 Kah 8mwog Kehelathah kah tuppuksinwog ut wadchuut Shap[]er.
33.24 Kah 8mwog wadchuut Shapher, kah tuppuksinwog ut Haradah.
33.25 Kah 8mwog Haradah kah tuppuksinwog ut Mukheloth.
33.26 Kah 8mwog Makheloth kah tuppuksinwog ut Tahath[.]
33.27 Kah 8mwog Tahath, kah tuppukfinwog ut Tarah.
33.28 Kah 8mwog Tarah, kah tuppuksinwog ut Mitchkah.
33.29 Kah moncheog wutch Mitchkah, kah tuppuksinwog ut Hashmonah,
33.30 Kah 8mwog Hashmonath, kah tuppuksinwog ut Moseroth.
33.31 Kah 8mwog Moseroth, kah tuppuksinwog ut Bene Jaakan,
33.32 Kah 8mwog Bene-Jaakan, kah tuppuksinwng ut Hor-hagidgad.
33.33 Kah 8mwog Hor hagidgad, kah tuppuksinwog ut Jotbathah.
33.34 Kah 8mwog Jotbathah, kah tuppuksinwog ut Ebronah,
33.35 Kah 8mwog Ebronah, kah tuppuksinwog ut Ezion Gaber,
33.36 Kah 8mwog Ezion-Gaber. kah tuppuksinwog ut touo[n]komukqut Zin, ne Kadesh.
33.37 Kah 8mwog Kadesh, kah tuppukfi(n)wog wadchuut Hor, kushke wutohki(t) Ed(o)m.
33.38 Kah Aaron sephausuaen ogquodch[]uau en wadchuut Hor, wutch nean8wad Jehovah, kah na wuttit nuppun, yauunchage kodumwáe, mahche wunnaumonuh Israel sohogkuppanneg ohkit Egyp[], negonne kesukok n[]panna adt[]hs8it nepauz
33.39 Kah Aaron mo nequt pasuk8e kodtumwohkom, kah neesneechag kah nish, ne napuk ut wadchuut Hor.
33.40 Kah ketass8t Arad uk-Kananite (noh wadohteup sowaniyeu ut []hkit Kanaan) n8tam peyaongan8 wunnaumonuh Israel.
33.41 Kah 8mwog wadchuut Hor, kah tuppukfinwog ut Solmonah.
33.42 Kah 8mwog Salmonah, kah tuppuksinwog ut Punon.
33.43 Kah 8mwog P(u)non, kah tuppuksinwog ut Oboth.
33.44 Kah 8mwog Oboth, kah tuppuksinwog ut Ijc-Abarim kishke Moab.
33.45 Kah 8mwog Ijim, kah tuppuksinwog ut Dibon Gad.
33.46 Kah 8mwog Dibon Gad, kah tuppuksinwog ut Almon-Diblathaim.
33.47 Kah 8mwog Almon-Diblathaim, kah tuppuksinwog ut wadchuwehtu Abarim anaquohtag N(e)bo.
33.48 K[]h 8mwog wadchuuttu Abarim, kah tuppuksinwog ut mukoshqutahtu Mo(a)b, kishke Jordan, kah Jericho.
33.49 Kah tuppuksinwog kishke Jordan wutch Beth-Jeshimoth nô pajeh Abel-Sittim ut mukoshqutahtu Moab.
33.50 Kah Jehovah ken8nau Mosesoh, ut mukoshqutahtu Moab kishke Jordan kah Jericho, n8wau,
33.51 Ken8s wunnaumonuh Israel, kah nag us, Qushkodteaog Jordan ut ohkit Kanaan.
33.52 Neit pish wame kutama8hkauomw8 ne wadohkitcheg ohke, wutch anaqu(a)beog, kah pish wame kuppaguanomw8 wuttinninneukontonkan8uh, kah kuppaguanomw8 wame sabahsumwe nunneukontunkanog, kah papaquanne ken8kanumw8 wame ukqunnunkquiyeum8ash
33.53 Kah pish kutawushitteomw8 ohke, kah na pish k8tohkinneau. newutche ne kittinnumáuunneau ohke, k8tohkinneáout.
33.54 Kah pish kutchadchaubenumw8 ohke nashpe tanohtoadtuonk, wutche wutahtauunaout kenugke kutteateashiyeuongan8out, kah mon(a)hettit, pish kumm8cheke aninnumauóog, kah ogguhshettit pish kutogguhse ohtoonk aninnumauôog, nish noh wosketomp pish ayeu uttoh pagshik wuttittanohtoadtuonk, neaunag, wutchippan8e wutteateashiyeûongan8oash pish kutahtauuneau.
33.55 Qut matta sohh8káu8ôg neg noh wadohkitcheg wutch anaquabeog, neit pish n nih, yeug ashqshoncheg pish kummishkouutchinumw8 ut kuskesuk8óut, kah pish ásinnekôu[s]sog ut kussissepoiyeum8out, kah nag pish kumm8m8skhik8oog ut ohkit uttoh wadohkeóg.
33.56 Nano, pish n nih, kuttinhennumw8, nean unnantamo(h)p nuttin(h)eonnaóut,
34.1 KAH Jehovah ken8nau Moseoh. n8wau,
34.2 Ann8s wunnaumonuh Israel, kah nag us, peyôóg ohkit Kanaan (yeu ohke ne pagshik kuto(h)toongan8óut, ohke Kanaan nashpe | sussippôe)
34.3 Neit kussowaniyeue sussippóiyeum8 pis[h] wutch Zinne touohkomukqut, na pummekishke Edome sussippôiyeuash; kah pish kussowaniyeue su[]sippóiyeum8, aongkoue sussippiyeuut salte kehtahhannit wutchepwoiyeu.
34.4 Kah kussussippóiyeum8 pish quttukqshau wutch sowaniyeu, nó pajeh wadchuut Akrabbim, kah pamshau en Zin, kah na pannuppopôsuut pish wutch sowaniyeu, nó pajeh Kadesh Barnea, kah pish nano kutchituhshau weehque Hazar-add[]r, kah nano kutchituhshau wehque Azmon.
34.5 Kah sussippôe pish wáeyóhsheau wutch Azmon nó pajeh Egypte sepuut, kah na weehqshik pish keihtoh.
34.6 Kah k8cheksúe sussippóiyeum8óut pish kutahtômw8 mishe keihtoh wutche kussussippóiyeum8óut: yeu pish k8cheksée sussippóiyeum8.
34.7 Kah yeu pish kenanummiyeume sussuppóiyeum8, wutch mishe kehtahhannit, pish kussohtikquóhhamúmw8, wadchu Hor.
34.8 Wutch wadchuut Hor, pish kussohtikquohhamumw8 paudshaat Hamath, kah sohwushait sussippói pish wehque Zedad.
34.9 Kah sussippoi pish nano monchem8 wehque Ziphron, kah sohwushait pish ut Hazar-Enan: ne pish kenanummiyeume susfippóiyeum8.
34.10 Kah pish kussohtikquohhamumw8 k8chepwôiye sussippóìyeum8, wutch Hazar-Enan wehque Shepham.
34.11 Kah sussippói pish 8mseum8 wutch Shepham wehque Riblaah wutchepwoiyeu Ain; kah suffippói pish nano 8mseum8, kah pish wehqshin péquane ketahhannit Chinnereth wutchepwoiyau
34.12 Kah sussippoi pish 8mseum8 wehque Jordan, kah na sohwusháit pish salte keihtoh: ne pish kutohkeyeu kah sussippoi ne noh ohtag quinnuppu.
34.13 Kah Moses ann8s wunnaumonuh Is[]ael, n8wau, yeu ohke pish ohtauóg nashpe dtanohtóadtuonk, ne Jehovah ann8teamup aninnumauónat pask8gun tahshit chippan8ongash, kah pohshe chippan8wonk.
34.14 Newutche wutchippan8onk wunnaumonuh Ruben, neaunag wek8ash wut8shineunk, kah wutchippan8onk wunnaumonuh Gad, neaunag wek8ash wut8shinneunk, mahche attumunumwog, kah paushe wutchippan8onk Manasseh attumunumwog wutohtóonk.
34.15 Neese chippan8wog, kah pohshe chippan8onk mahche attumunumwog wutohtóonk wutúshame Jordan kishke Jericho, wutchepwóiyeu, nogque âhhut pashpishont.
34.16 Kah Jehovah ken8nau Mosesoh, n8wau.
34.17 Yeush 8wesuongan8oash wosketompaog | neg pish chacháubenumwânshhikqueógig ohke, Eleazar sephausuaen, kah Joshua wunnaumonuh Nun.
34.18 Kah pish keneemunômw8 pasuk sontim wutch ni[]h noh chippan8wonk chachaubenumunat ohke nashpe ohtóongash.
34.19 Kah yeush 8wesuongash wosketompaog: wutchippan8onk Judah, Caleb wunnaumonuh Jephunneh
34.20 Kah wutch wutchippan8onk wunnaumonuh Simeon, Shemuel wunnaumonuh Ammihud.
34.21 Wutch wutchippan8onk Benjamin, Elidad wunnaumonuh Chisson.
34.22 Kah sontim wutch wutchippan8onk wunnaumonuh Dan, Bukki wunnaumonuh Jogli.
34.23 Sontim wutch wunnaumonat Joseph, wutch wutchippan8onk wunnaumonuh Manasseh, Hanniel wunnaumonuh Ephod.
34.24 Kah sontim wutch wutchippan8onk wunnaumonuh Ephraim, Kemuel wunnaumonuh Shiphtan.
34.25 Kah sontim wutch wutchippan8onk wunnaumonuh Zebulon, Elizaphan wunnaumonuh Parnach.
34.26 Kah sontim wutch wutchippan8onk wunnaumonuh Issachar, Paltiel wunnaumonuh Azzan.
34.27 Kah sontim wutch wutchippan8onk wunnaumonuh Asher, Ahihud wunnaumonuh Shelomi.
34.28 Kah sontim wutch wutchìppan8onk wunnaumonuh Naphtali, Pedahel wunnaumonuh Ammihud.
34.29 Yeug nnag neh Jehovah ann8teamupuhchadchaubenonat wutohtóonk wutch wunnaumonuh Israel ut ohkeit Kanaan.
35.1 KAh Jehovah ken8nau Mosesoh ut Moabe mukoshquttaehtu, kishke Jordan kishke Jericho, n8wau,
35.2 Ann8s wunnaumonuh Israel magunat wutch wutoht8ongan8out en Levitsut, 8tanash wutohkinneat, kah pish kittinninnumau Levitsog paswohteagish ohteakonash wutche ohtaash waéenu.
35.3 Kah otanash pish ahtôog ayinneat, kah paswohtagish ohteakonash pish nish wutche wunnetasum8uh, kah wutch wame ummaumachiyeuoash, kah wutch wame wunnetaseumoh.
35.4 Kah otanae paswohtagish ohteakonash, nish pish anumauôgish Levitsog, pish wutch otanae pummeneutunkanit, kah ongkoue nequt muttannongane ishquanogkod waéenu.
35.5 Kah pish kukquthumw8 poquadch8tanat wutcheksúeiyeu neese muttannongane | ishquanogkod, kah sowaniyeu neese mutannongane is(h)quanogkod, kah wutchesúeiyeu neese muttannongane ishquanogkod, kah nannummiyeu neese muttannongane ishquanogkod, kah otan pish nôeu ohteau: yeu pish wutche nagumau, paswohtagish ohteakonash.
35.6 Kah kenugke otanash nish pish anumauadcheh Levitsog, nequtta tahshinash keitotanash pish uspuhh8onganu8ash, nish pish kahtimogish wutch nushehteaen, onk woh na wutusishon: kah en nag pish kukk8tnumauoog yauunchagkodtash keitotanash, kah neesunash.
35.7 Wame otanash nish pish anumauogish Levitsog, yauunchagkodtash kah shwosuk tahshinash keitotanash? yeush nashpe paswohtagish wutohteakonash.
35.8 Kah keitotanash nish pish mag8ogish, pish wutch wutohtóongan8aut wunnaumonuh Israel, wutch nag monacheg, pish kumm8cheke mag, qut wutch nag oggussitche, pish kutogguhse mog, nish noh pasuk pish mag8 wutch otanahtu, en Levitsut, neaunag wutohtôonk ne ohtunk.
35.9 Kah Jehovah ken8nau Mosesoh n8wau,
35.10 Ken8s wunnaumonuh Israel, kah nag us qushkodteaog Jordan, en ohkit Kanaan.
35.11 Neit pish kukkuhquttumumw8 kitotanash uspuhh8wae otanayeu8ut, onk woh nushehteaen na usishau, noh nashont howane pehcheu.
35.12 Kah nish pish wutch kenâau uspuhh8wae otanash wutch an8tóaen, onk noh nushehteáen woh mo nupp8, nó pajeh wunneepauunneat anaquabhettit mukkinneonk ut wussittum8onganit[,]
35.13 Kah wutch otanash nish pish mog8ogish nequtta tashinash otanash pish kutusph8aongan8oash.
35.14 Pish kummagumw8 shwinash otanash wutushin Jordan, kah shwinash otanash pish kummagumw8 ut ohkit Kanaan nish pish uspuhh8aongane otanash.
35.15 Yeush nequtta tahshinash otanash pish uspuhhowaonganu8ash, wutch wunnaumonuh Israel, kah wutch penuwohteaog, kah noh ne adt pen8wohteaut, onk woh nish noh pasuk noh nashteadt pehchu, na usi[]hau.
35.16 Kah togkomont nashpe moohshogque auwohteaonk (nupp8ontog) noh nushehteaen: noh nushehteaen pish wunnamuhkut nushau.
35.17 Kah togkomont nashpe qussuk wutch wunnutchéganit, (uttoh woh adt nuppuk) kah nuppuk, noh nushehteaen: nushehteaen pish wunnamuhkut nushau.
35.18 Asuh togkomont nashpe metugque menutchegane auwohteaonk (uttoh woh adt nuppuk) kah nuppuk, noh nushehtean: nushehteaen pish wunnamuhkut nushau.
35.19 Noh án8(ta)uwanshteunk musqueheonk nagum pish nushau nu[]heteaenin nagkushkauont pish wunnushuh.
35.20 Qut konnukketahwhont wutch sekeneóadtinneat, asuh a[]kuhwheteae wadtuhkomont, kah nuppuk.
35.21 Asuh mekonittue togkomont nashpe wunnutcheganit, kah nuppuk, noh togkomont, pish wunamuhkut nushau, noh nushehteaen: noh an8tauwanshteunk musqueheonk pish nu[]hau nushehteaenuh, nogkushkauont.
35.22 Qut matta sekeneaadtue konnukketahwhonk pehchu, asuh togkomont ne teag, matta askuhwheteae.
35.23 Asuh nashpe qussuk, uttah adt woh nuppuk matta nauunk, kah togkomont kah nuppinit, kah matta neh matwomegk, asuh mat kodnehik8k.
35.24 Neit mukkinneonk pish wussittum nashaue nushehteaen, kah noh an8tauwanshteunk musqueheonk neaunag yeush wussittum8ongash.
35.25 Kah mukkinneonk pish uppohquohwhunuh nushehteaen, wutch wunnutcheganit noh an8tauwanshteunk musqueheonk, kah mukkinneonk pish ukquehchuwunuh en wutusp8h8wae otanat, uttoh áshomp, kah na pish wuttaiin, nô pajeh wunnuppinat negone sephausuaen, noh sasequenomukup waneetupanatamwe pummee.
35.26 Qut nushehteaen woh toh utt8che peyonk pequodche sussippoiyeuut uspuhh8wae otanat, neashomp.
35.27 Kah noh an8tauwanshteunk musqueheonk nameheont poquodche sussippoiyeuut wutuspuh8wae otanat, kah noh an8tauwanshteunk musqueheunk nushont, noh nushehteaen matta pish nushehteaenú8.
35.28 Newutche woh appeup wutuspuhh8wâe otanat nó pajeh wunnuppinat negonne sepheusuaen; qut mahche nuppuk negonne sephausuaen, nushehteaen pish qushkeu en wutohtoongan.
35.29 Nemehkuh yeush pish wussittum8áe kuhk8waonk wutche kenaau, pánnuppe kuppometuongan8oash, ut wame kutayeuongan8ôut.
35.30 Howan nashont howane, nushehteaen pish nushau nashpe wutt8n8 wauwacheg, qut pasuk wauwaen, matta pish ayeuuhkone wauwaunôuh howane nupp8waheonat.
35.31 Nano, matta pish keneemunnum8 taphettuonk, wutche uppomantamóenk nushéhteaen, noh kesukkóattog nuppun, qut pish wunnamuhkut nushau.
35.32 Kah matta pish keneemunnum8 taphettuonk wutche nagum noh asishont wutuspuhh8wae otanat, onk woh wonk qushkeu ayinneat wutohtoonganit, nô pajeh wunnuppunat negonne sephausuaen.
35.33 Nemehhuh matta pish kenishketea(u)8h | ohke uttoh ayeóg: newutch wusqueheonk neshkitteau ohke: kah ohke mattawoh uppahketeauun wutch wusqueheunk ne s8ksquohtuhhamuk naut, qut wehe nashpe 8sqheonk noh s8ksquohtuhhogkup.
35.34 Newutche ahque nishketeau8k ohke uttoh wodohkeyog, ut toh wôdohke, newutche nen Jehovah n8weetom wunnaumonuh Israel.
36.1 KAh kehche wut8shinneunk wutteateashiyeuongan8 wunnaumonuh Gilead, wunnaumonuh Machir, wunnaumonuh Manasses, wutch wutteateashiyeuongan8 wunnaumonuh Joseph, pas8tsháog, kah kutt8og ut anaquabit Moses, kah anaquabhettit sontim8og kehche wut8shineunk ut wunnaumonat Israel.
36.2 Kah n8waog, Jehovah ann8nau nussontimomunonoh, magunat ohke, wutch ohtoonk, nashpe tanohtóodtuonk, en wunnaumonat Israel, kah Jehovah ann8nau nussontimomunonoh, aninumâuonat wutohtoonk Zelophehad neemattin, en wuttonit.
36.3 Kah wetauamahetttit howae wunnaumonaiinneuh onkatogane chippan8wonkoh wunnaumonuh Israel, neit pish wutahtoongan8 neemunnumun, wutch n8shinónut wutohtaongan8, kah pish ponumun k8tne ohtoonganit ne chippan8onk ne adt attumunit: neit pish amaunumun wutch tanohtóadtue kutohtoonganunônut.
36.4 Kah wut-jubilemhettit wunnaumonuh Israel neit pish wutohtoongan8 ponamauóneau ut wutohtoongan8óut ne chippan8onk ne adt attumunit, neit pish wutohtoongan8 amaunumauoneau, wutch wutohtoongan8óut n8shunônog wutchippan8ongan8.
36.5 Kah Moses ann8nau wunnaumonuh Israel, neaunak wuttìnn8waonk Jehovah, n8wau, wutchippan8onk wunnaumonuh Joseph wunnomwaog.
36.6 Yeu ne Jehovah ann8teamwit, papaume wuttaunoh Zelophehad, n8wau, wadt8anumahetticheh, qut webe pish weetauomaog wutchippan8ongan8 8sh8oh.
36.7 Nemehkuh wutohtoonk wunnaumonuh Israel matta pish ontohtano, wutch chippan8onganit, yean chippan8onganit, ne wutche nishnoh pasuk wunnaumonuh Israel, pish menuhkappu wutohtoonganit 8sh8oh wutchippan8onk,
36.8 Kah nish noh wuttaunin noh ahtunk ohtóonk, noh toh un wutchippan8onganit wunnaumonuh Israel, noh pish ummittamwusoh pasuk wutteateashiyeuonganit 8shoh wutchippan8onk, onk woh wunnaumonuh Israel oht[]u nishnoh wosketomp wutohtoonk 8shoh.
36.9 Kah matta pish ohtoonk ontohtano wutch chippan8onganit, yean chippan8onganit, qut nishnoh wutchippan8onk wunnaumonuh Israel, pish menuhkappu nehenwonche wutohtoonganit.
36.10 Nean ann8nomp Jehovah Mosesoh, ne wutusseneau wuttaunoh Zelophehad.
36.11 Newutche Mahlah, Tirzah, & Hoglah, kah Milchah, kah Noah, wuttaunoh Zelophahad, weetuwomâog 8shuoh weematt8oh wunnaumonuh.
36.12 Kah nag wetauadteaog wutteateashiyeuongan8óut wunnaumonuh Manasses wunnaumonuh Joseph, kah wutahtoonk ohteau ut wutchippan8onganit 8sh8oh wutteateashiyeuongan8óut.
36.13 Yeush ann8team8ongash, kah wussittum8ongash, anann8teamwutcheh Jehovah nashpe wunnutcheg Moses, en wunnaumonat Israel, ut Moabe mukoshqutahtu, kishke Jordan, uttoh adt Jericho. 